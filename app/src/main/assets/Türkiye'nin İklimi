<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    </style>
</head>
<p><strong>TÜRKİYE’DE İKLİM ELEMANLARI</strong></p>
<p><strong>A. SICAKLIK</strong></p>
<p><strong>1. Yıllık Ortalama Sıcaklık Dağılışı</strong></p>
<p><img src="images/cografya/iklim/i24.gif"
        alt="derscalisiyorum.com.tr"/></p>
<ul>
    <li>En düşük ortalama sıcaklıklar, Kuzeydoğu Anadolu’da görülür.</li>
    <li>En yüksek ortalama sıcaklıklar, Güneydoğu Anadolu Bölgesi’nin güneyi ile Akdeniz kıyılarında
        görülür.
    </li>
    <li>En düşük sıcaklık ile en yüksek sıcaklık arasındaki fark 8°C den fazladır.</li>
    <li>Sıcaklık genelde güneyden kuzeye gidildikçe azalmaktadır.</li>
</ul>
<p><strong>2. Temmuz Ayı Ortalama Sıcaklık Dağılışı</strong></p>
<p><img src="images/cografya/iklim/i25.gif"
        alt="derscalisiyorum.com.tr"/></p>
<ul>
    <li>Temmuz ayında, bölgeler arasındaki sıcaklık farkı Ocak ayına oranla daha azdır.</li>
    <li>Temmuz ayında en düşük sıcaklık, Kuzeydoğu Anadolu, Karadeniz kıyıları ve Marmara’nın
        kuzeyinde görülür.
    </li>
    <li>Bu ayda en yüksek sıcaklıklar , Güneydoğu Anadolu Bölgesi’nde görülür</li>
</ul>
<p><strong>3.Ocak Ayı Ortalama Sıcaklık Dağılışı</strong></p>
<p><img src="images/cografya/iklim/i26.gif"
        alt="derscalisiyorum.com.tr"/></p>
<ul>
    <li>Ocak ayında, bölgeler arasındaki sıcaklık farkı, Temmuz ayına oranla daha fazladır.</li>
    <li>En düşük sıcaklıklar, Kuzeydoğu Anadolu’da görülür.</li>
    <li>En yüksek sıcaklıklar Akdeniz kıyı kesiminde görülür.</li>
</ul>
<p><strong>B. BASINÇ ve RÜZGÂRLAR</strong></p>
<p><strong>BASINÇ</strong></p>
<p>Türkiye’yi en çok etkileyen gezici basınç merkezleri şunlardır:</p>
<p><strong>a. Sibirya YB Merkezi:</strong> Sibirya üzerinde oluşur. Türkiye’yi kışın etkiler. Soğuk
    ve kar getirir. 60° enlemleri çevresinde oluşmasına rağmen, soğumadan dolayı termik kökenlidir.
</p>
<p><strong>b. Asor YB Merkezi</strong>: Atlas Okyanusu üzerindeki Asor Adaları çevresinde, 30° DYB
    alanına bağlı olarak oluşur.</p>
<p>Kış mevsiminde Sibirya antisiklonu ile birleşerek Türkiye üzerinde etkili olduğunda İzlanda
    siklonu Türkiye’ye sokulamaz. Bunun sonucunda da ülkemizde kışlar soğuk, sert ve kar yağışlı
    geçer.</p>
<p><strong>c. Basra AB Merkezi:</strong> Basra Körfezi çevresinin aşırı ısınmasıyla oluşur. Samyeli
    rüzgârları vasıtasıyla Akdeniz ve Güneydoğu Anadolu bölgelerinde etkili olur. Havadaki nemi
    kurutarak sıcaklık ve buharlaşmayı artırır. 30° Kuzey enlemi çevresinde oluşmasına rağmen,
    ısınmadan dolayı termik kökenlidir. Türkiye’de yaz mevsiminde etkilidir.</p>
<p><strong>d. İzlanda AB Merkezi:</strong> İzlanda üzerinde oluşur. Türkiye’de kışın ve ilkbaharda
    etkili olur. Etkili olduğunda Türkiye’de kışlar ılık, kısa ve yağmurlu geçer. 60° enlemleri
    çevresinde oluştuğu için dinamik kökenlidir.</p>
<p><strong>RÜZGÂRLAR</strong></p>
<p><strong>a. Soğuk Yerel Rüzgârlar</strong></p>
<p><strong>Karayel:</strong> Balkanlar’daki yüksek basınç ve Basra Körfezi’ndeki alçak basınç sonucu
    oluşur. Kuzeybatıdan soğuk ve kuru olarak eser. Kış mevsiminde Marmara Bölgesi ile Batı
    Karadeniz’de sıcaklıkları azaltarak kar yağışına neden olur.</p>
<p><strong>Yıldız:</strong> Kuzeyden eser. Karadeniz üzerinden geldiği için soğuk ve nemlidir.
    Karadeniz Dağları’nda yağış bırakır.</p>
<p><strong>Poyraz: </strong>Marmara, Karadeniz ve İç bölgelerimize kuzeydoğudan esen soğuk, kuru bir
    rüzgardır. Doğu Avrupa’daki yüksek basıncın etkisi sonucunda oluşur. Kışın sıcaklıkları
    azaltarak kar yağışına neden olur. Yaz poyrazı ise serin ve kuru olarak eser.</p>
<table id="table19" border="9">
    <tbody>
    <tr>
        <td width="100%">Ege Denizi’nde, yazın poyraz benzeri rüzgârlar tam kuzeyden eserler. Eski
            Yunanlılar bu rüzgarlara, ticaret rüzgârı anlamında Etesia demişlerdir. Bugün de, Dünya
            literatüründe Ege Denizi’nde yazın kuzeyden esen rüzgârlara <strong>etezyen</strong>
            (etesien) denilmektedir.
        </td>
    </tr>
    </tbody>
</table>
<p>&nbsp;</p>
<p><strong>b. Sıcak Yerel Rüzgârlar</strong></p>
<p><strong>Lodos:</strong> Kuzey Afrika’daki yüksek basınç ve Hazar Denizi’ndeki alçak basınç sonucu
    oluşur. Marmara, Ege ve Akdeniz bölgelerinde etkilidir. Akdeniz’den geldiği için nemli ve
    sıcaktır. İç kesimlere sokulurken yükseltinin etkisiyle soğuyarak yağışa neden olur. Kış
    mevsiminde etkili olduğu bölgelerde, sıcaklığı artırarak kar erimelerine neden olur.</p>
<p><strong>Kıble:</strong> Güneyden eser. İç kesimlerimizde etkili olur. Akdeniz Bölgesi’nde nemli
    ve sıcak, iç kesimlerde ise, kuru ve sıcak olarak eser.</p>
<p><strong>Keşişleme </strong>(Samyeli)<strong>:</strong> 30° enlemi çevresindeki dinamik yüksek
    basıncın etkisi sonucu oluşur. Suriye Çölü’nden Güneydoğu Anadolu’ya doğru eser. Sıcak ve
    kurudur. Bitkiler üzerinde kurutucu etkisi vardır.</p>
<p><strong>C. NEM ve YAĞIŞLAR</strong></p>
<ul>
    <li>Türkiye’de yağış dağılışı haritası ile yerşekilleri haritası karşılaştırıldığında,
        aralarında yakın ilgi bulunduğu tespit edilmektedir.
    </li>
    <li>Türkiye’de fazla yağış alan yerler (1000 mm. den fazla), Doğu ve Batı Karadeniz bölümleri
        ile bazı Batı ve Doğu Anadolu dağlarıdır. En fazla yağış alan yer Rize çevresidir. (2400 mm.
        den fazla)
    </li>
    <li>Türkiye’de orta derecede yağış alan yerler (500 mm – 1000 mm arası), Akdeniz, Ege, Marmara,
        Orta Karadeniz, Doğu Anadolu ve İç Anadolu’nun kuzey kesimleridir.
    </li>
    <li>Türkiye’de az yağış alan yerler (500 mm nin altında), İç Anadolu, Güneydoğu Anadolu ve yer
        yer Doğu Anadolu’nun çukur yerleridir. En az yağış alan yer, Tuz Gölü çevresi ile Iğdır
        Ovası civarıdır. (250 mm nin altında)
    </li>
</ul>
</html>