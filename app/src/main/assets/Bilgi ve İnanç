<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    
    
    </style>
</head>
<h2>İnanç</span></h2>
<h2><a name="1"></a>İslam’da Bilgi Kaynakları</h2>
<p>İnsan, evrendeki varlıklar içinde, varlığının farkında olan ve bunu ifade edebilen, kültür ve
    uygarlık oluşturabilen, yaşadığı çevreyi imar edebilen tek varlıktır. İnsan aklı ve hür iradesi
    sayesinde bu evrende etkin olmaktadır. Akıl ve hür iradenin etkinliği ise “bilgi” sayesinde
    gerçekleşmektedir. İnsan, yaratılışının bir gereği olarak şüphe eder, soru sorar ve merak eder.
    İnsan, ilgisini çeken şeyleri anlamak, aklına takılan sorulara cevap bulmak ve bilmek ister.
    İnsanın varlığını layıkıyla sürdürebilmesi için bilmesi gerekir.<br/>
    Bilme onu diğer varlıklardan ayıran en büyük özelliğidir.</p>
<p>Felsefe, bilgiyi genelde bilen özne ile bilinen nesne arasında kurulan ilişki sonucunda ortaya
    çıkan ürün olarak tanımlanır. Felsefede bilginin kaynağını deneyciler (empiristler) ve akılcılar
    (rasyonalistler) ve sezgiciler olarak ayırabiliriz.</p>
<p>Bilimsel düşüncede bilgi, bilimsel yöntemler ile elde edilen bilgidir. Bilimsel yöntem akıl,
    deney ve gözleme dayalıdır. Bilimsel bilgi objektif, sistemli, tutarlı ve eleştriye açık
    bilgidir. Bilimsel bilgi doğa bilimleri (fizik, kimya, biyoloji ve astronomi), formel
    bilimler<br/>
    (matematik, mantık), insan bilimleri (tarih, dil bilim, sosyoloji) olmak üzere üçe ayrılır.</p>
<p>Bilginin birçok tanımı vardır. Sözlük anlamıyla ilim, mutlak olarak bilmek, sağlam olarak bilmek,
    kesin olarak bilmek, deneyerek bilmek, bir şeyin gerçeğini bilmek anlamlarına gelir. <strong>İlim</strong>, insanın vahiy, akıl ve duyu
    organları aracılığıyla elde ettiği kesin bilgilere denir. İlim, bir şeyi olduğu gibi ve gerçeğe
    uygun şekilde bilmektir. Bu anlayışa göre, yanlış mâlûmata bilgi denilmez. Bir şey hakkında
    düşünce yoluyla derin bilgi ve anlayışa erişmek ise marifet olarak ifade edilir.</p>
<p>İslam düşüncesine göre bilginin kaynakları akıl, duyular ve haber şeklinde belirlenmiştir. Önce
    akıl, duyular ve haberin tanımı, sınırları ve doğru bilgiye ulaştırmaları bakımından önemi
    anlatılmaktadır. Akıl, doğruyu yanlıştan ayıran, olaylar arasında sebep<br/>
    sonuç ilişkisi kurarak yargıda bulunan, bilgi üreten, kavramlaştıran bir yetidir. Duyular,
    görme, işitme, koklama, tatma ve dokunma olmak üzere beş duyudan oluşmaktadır. Haber ise doğru
    ve yalan olma ihtimali bulunan her çeşit bilgidir. Doğru bilginin, bunlardan birisi, ikisi veya
    her üçü yoluyla elde edilmesi gerektiği vurgulanmaktadır.</p>
<p>Kur’an, bilgi kaynağı olarak, vahiy başta olmak üzere, doğru haberi, duyuları ve akıl yürütmeyi
    göstermektedir. İnsan hayatının gayesi, Allah’ı (c.c.) bilmek, inanmak ve O’na ibâdet (kulluk)
    yapmaktır. Allah’ı (c.c.) bilmek, bilgilerin en üstünü ve yücesidir.</p>
<p>İnsan ancak bilgi vasıtalarıyla Allah’a (c.c.) giden yolu bulabildiği gibi, kendisini ve
    çevresini de bu vasıtalarla tanır ve bilir. İslam düşüncesine göre rüya, ilham ve keşif sadece
    kişinin kendi tecübesine dayandığı ve objektif olduğu için geçerli bir bilgi kaynağı değildir.
    Bu bilgi kaynakları başkaları tarafından kabul edilemeyeceği gibi bunların doğruluklarını<br/>
    gösterecek herhangi bir delil de yoktur.</p>
<p>21. yüzyılda değişen ve gelişen teknoloji ile birlikte insanların bilgiye ulaşım araçları da
    değişmiştir. Önceden basılı kaynaklar olan kitap, dergi, gazete gibi araçlarla bilgiye
    ulaşabilirken günümüzde hızlı değişen teknoloji ile bilgiye erişim kaynakları her geçen<br/>
    gün değişmekte ve çeşitlenmektedir. Bilgi kaynakları basılı ortamın yanı sıra dijital ortamlarda
    da sunulmaya başlanmış elektronik, sanal ve dijital bilgiye erişim kaynakları ortaya çıkmıştır.
</p>
<p>İnsanların bilgiye ve ilme istek ve sevgileri aynı değildir. Bilgiye ulaşmak, bir emek işidir.
    İlim tahsili uğruna bilinçli ve kararlı bir şekilde yola koyulan ve bu yolda sıkıntıları göze
    alan kimseye Allah (c.c.), cennetin yolunu kolaylaştırdığı gibi, ilmin önündeki<br/>
    engelleri de kaldırır. İlmin kaynağı olan Allah (c.c.) onu, kuşkusuz çalışana, talip olana
    bahşetmektedir.</p>
<p>İslam dininde bilgi edinme yolları; salim beş duyu organı, selim akıl ve vahiydir. Doğru bilgi,
    zan ve şüphe dayanmayan, gerçeğe tam olarak uyan ve kesin delile dayanan bilgidir. Bilginin
    doğru olması için duyu organlarının sağlam, aklı selim, vahye bağlı haberin<br/>
    yalandan uzak olması gerekir. İslam Müslümanların doğru bilgi edinip bu bilgiye
    göredavranmalarını emreder. Müslümanların zan, hurafe, gelişi güzel haber ve dedikoduya inanması
    doğru bir davranış değildir.</p>
<p>İslam’da bilgi edinmek ve ilim sahibi olmak kadar bilginin mahiyeti yani ne bildiği de çok
    önemlidir. Peygamberimizi (s.a.v.) “Faydasız ilimden Allah’a sığınırım.” (Tirmizî, Daavât, 68)
    buyurarak ilmin faydalı olması gerektiğini bildirmiştir. İslam, Müslümanlara<br/>
    bilgi öğrenmeleri emretmiş ve kadın ve erkeğe her Müslümana ilim öğrenmek farz kılmıştır.
    Müslümanlar hem bu dünya hem de ahiret için gerekli bilgileri öğrenmeldir. Hiç şüphesiz insanı
    diğer varlıklardan ayıran temel özelliği, bilgi elde etme ve bilgisi<br/>
    doğrultusunda hareket etme yetisidir. Bilgi ahlakı, kişinin edindiği bilgisiyle amel etmesini ve
    onu başkalarıyla paylaşmasını gerektirir.</p>
<h2><a name="2"></a>İslam İnancında İmanın Mahiyeti</h2>
<p>Her dinin mensuplarının bağlı oldukları dine karşı bir takım sorumlulukları vardır. “Din” kavramı
    ile “iman” kavramı birbiri ile paralel olan iki kavramdır.</p>
<p>Allah’a (c.c.), Hz. Peygamber’e (s.a.v.) ve onun haber verdiği her şeye yürekten inanıp, kabul ve
    tasdik eden kimseye <strong>mümin</strong> denir. Allah’ın
    (c.c.) varlığını reddeden, İslam dininin temel esaslarına inanmayan, Kur’an-ı Kerim’in bir veya
    birkaç ayetini veya tamamını inkâr eden kişiye de kâfir denir. Allah’ın (c.c.) dinine teslim
    olan, Hz. Peygamber’in (s.a.v.) din adına bildirdiği her şeye gönülden bağlanan, ibadetlerini
    yerine getiren, dinin güzel ahlakını davranışlarına yansıtarak inandığı gibi yaşayan kişiye
    <strong>Müslüman</strong> denir. Buna göre, Müslüman
    inancının gereğini tam bir teslimiyetle yerine getiren kişidir.</p>
<p>İmanın en önemli unsuru kalp ile tasdiktir. İman, Allah’ın (c.c.) varlığını, birliğini,
    sıfatlarını, peygamberlerini, ahiret gününü ve bunlardan başka iman edilmesi gereken şeyleri
    kalp ile tasdik edip (onaylayıp) dil ile ikrar etmesidir. Kişi, iman konusunda herhangi bir
    baksı ve tehdit altında olmadan tasdik etmelidir. İkrar, kalbi ile iman ettiği hususları dil ile
    ifade etmesi, söylemesidir. İkrar, imanın bir unsuru değil sadece bu dünya için bir şarttır.</p>
<p>Bir kişi kalbiyle inanmadığı hâlde diliyle inandığını söylerse mümin olamaz. Bunun aksine
    kalbiyle tasdik edip inandığı hâlde, diliyle bir özür veya tehdit altında olduğu için inandığını
    açıklayamayan, kâfir ve inançsız olduğunu söyleyen kimse de mümin sayılır.<br/>
    İman, kalp ile tasdiktir fakat bunun için kişinin neye iman ettiği hakkında bilgi sahibi olması
    gerekir. Bu anlamda iman ile bilgi arasında yakın ve açık bir ilişki vardır.</p>
<p>Dolayısıyla her inanan kişi, neye inandığını bilmelidir fakat her bilgi sahibi kişinin de
    inanması beklenilmez. Bundan dolayı imanın temel unsuru kalp ile tasdiktir. İnanılacak konularda
    bilgi sahibi olan kişi kalbiyle ve özgür iradesiyle tasdik eder ve Allah’a (c.c.)<br/>
    teslim olur.</p>
<p>İman, Hz. Muhammed’in Allah’tan (c.c.) getirdiği esasların doğru olduğunu kabul edip onlara
    gönülden inanmaktır. İbadet ise Allah’ın (c.c.) rızasını gözeterek yapılan her türlü güzel iş ve
    davranış demektir. İman ve ibadet İslam dininin en önemli iki temel<br/>
    unsurudur. Kişi iman ettikten sonra hayatına ibadet ve iyi işler yaparak sürdürür. İman etmeden
    yapılan iyilikler ve güzel amellerin ibadet değeri olmaz.</p>
<p>İman; inanılacak hususların kesin delillere dayalı olup olmamasına göre de taklidî, tahkikî iman
    diye ikiye ayrılır.</p>
<h2><a name="3"></a>Kur’an’dan Mesajlar: İsrâ Suresi 36. Ayet Ve Mülk Suresi 23.Ayet
</h2>
<p><strong>İsra suresi 36. ayet meali: </strong>&#8221;Hakkında
    bilgin bulunmayan şeyin ardına düşme. Çünkü kulak, göz ve gönül, bunların hepsi ondan
    sorumludur.&#8221;</p>
<p><strong>Mülk suresi 23. ayet meali: </strong>&#8221;(Resûlüm!)
    De ki: Sizi yaratan, size işitme duyusu, gözler ve kalpler veren O&#8217;dur. Ne az
    şükrediyorsunuz!&#8221;</p>
<p><strong>İsra suresi 36 ve Mülk suresi 23. ayetlerden çıkarılabilecek ana mesaj;</strong> yüce
    Allah (c.c) insanlara sayısız nimetler vermiştir. Duyu organlarımız da bunlardan birisidir. Yüce
    Allah&#8217;a çok şükretmeli ve hakkında bilgimiz olmadığı şeylerin peşinden gitmemeliyiz. Çünkü
    emin olmadığımız bir şey için yapmış olduğumuz davranışlardan sorumluyuz.</p>
<p>Yüce Allah (c.c) bizlere yukarıdaki ayetlerinde kısaca bu mesajları vermektedir. Allah&#8217;a
    her zaman her koşulda şükretmeliyiz ve sadece ondan dilemeliyiz.</p>
<p>&nbsp;</p>
</html>