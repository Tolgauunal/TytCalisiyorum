<html>
<style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}



</style>
<h1><span style="color: #ff0000">Solunum</span></h1>
<ul>
    <li><a href="#1"><strong>Fermantasyon</strong></a></li>
    <li><a href="#2"><strong>Oksijenli solunum</strong></a></li>
    <li><a href="#3"><strong>Oksijensiz solunum</strong></a></li>
</ul>
<p>Canlılar yaşamsal faaliyetlerini gerçekleştirebilmek için enerjiye ihtiyaç duyarlar. Hücre
    zarından geçiş olaylarından bazıları, hareket, sinirsel iletim gibi pek çok yaşamsal faaliyet
    ATP harcanarak gerçekleştirilir. Bu ATP’nin eldesi ise besinlerin parçalanması ile sağlanır.
    Besin moleküllerinin kimyasal bağlarında bulunan enerji, çeşitli enzimler yardımıyla ve bazı
    reaksiyon zincirleri sonucunda ATP’ye ve ısıya dönüştürülür.</p>
<p>Her üç olay da canlı hücreler içerisinde meydana gelir ve canlının ihtiyaç duyduğu enerjinin
    üretimini sağlar.</p>
<h2 style="text-align: center"><a name="1"></a><span style="color: #000080">Fermantasyon</span></h2>
<p>Glikoz moleküllerinin etil alkol, laktik asit, asetik asit gibi organik moleküllere kadar
    parçalanmasıdır. Oluşan moleküller yeterince küçük değildir yani koparılan bağ sayısı azdır. Bu
    nedenle fermantasyon sonucu oluşan ATP, solunum tepkimelerine göre oldukça azdır.</p>
<p>Bilmemiz gereken 2 çeşit fermantasyon vardır:</p>
<p><strong> Etil alkol fermantasyonu</strong><br/>
    <strong> Laktik asit fermantasyonu</strong></p>
<p>Her iki fermantasyon da glikoliz evresi ile başlar ve her ikisinin de tamamı sitoplazmada
    gerçekleşir.</p>
<h3><span style="color: #0000ff">Etil Alkol Fermantasyonu</span></h3>
<p>1 molekül glikozdan 2 molekül etil alkol, 2 CO2 , ATP ve ısı elde edilmesidir.</p>
<p>Pirüvik asit 3C’lu bir bileşikken etil alkol 2C’ludur. Bu nedenle pirüvik asit molekülü C
    (karbon) kaybeder ki bu da CO2 çıkışı ile sağlanır. Bu aşamada asetaldehit adı verilen bir ara
    molekül oluşur. Ayrıca üretilen ve tüketilen ATP sayıları önemsizdir.</p>
<p>NAD molekülü glikolizde yakaladığı hidrojenleri Asetaldehit molekülüne aktararak yükseltgenir.
    Yani etil elkol fermantasyonunda son elektron alıcısı asetaldehittir.</p>
<p>Etil alkol fermantasyonu prokaryot ya da ökaryot bazı hücrelerde gerçekleşebilir. Üzüm suyunu
    sirkeye dönüştüren bakteriler, bira mayası, bazı bitki tohumları etil alkol fermantasyonu
    yapabilirler. Bira mayasının oksijensiz ortamda etil alkol fermantasyonu yapması sonucu oluşan
    CO2 , mayalanan hamurun kabarmasına neden olur. Uyku halindeki bazı tohumlarda oksijenli solunum
    yerine etil alkol fermantasyonu yapılır.</p>
<h3><span style="color: #0000ff">Laktik Asit Fermantasyonu</span></h3>
<p>Glikolizin son ürünü olan piruvattan laktik asit oluşmasıdır. Yoğurt bakterilerinde, yeterli O2
    gelmediği durumlarda omurgalıların kas hücrelerinde gerçekleşir.</p>
<p><span style="color: #000000"><strong> &#8211;</strong> </span>Turşu ve salamura zeytin üretiminde
    de laktik asit fermantasyonundan yararlanılır. Bazı sucuk ve salamlar da laktik asit
    fermantasyonu ile olgunlaştırılır.</p>
<p><span style="color: #000000"><strong> &#8211;</strong> </span>Laktik asit fermantasyonu sonucunda
    1 molekül glikozdan 2 molekül laktik asit oluşur. Toplam 4 ATP (net 2 ATP) sentezlenirken bir
    miktar ısı açığa çıkar.</p>
<p><span style="color: #000000"><strong> &#8211;</strong> </span>Laktik asit birikimi yorgunluğa
    neden olur. Yoğurt yediğimizde uykumuzun gelmesi laktik asitten dolayıdır.</p>
<p><span style="color: #000000"><strong> &#8211;</strong> </span>Yoğun egzersizlerde çizgili
    kaslarımızda laktik asit birikir. Bu da yorgunluğa neden olur. Yorgunluğun ana sebeplerinden
    biri kas içi pH’nın düşmesidir.</p>
<p><span style="color: #000000"><strong> &#8211;</strong> </span>Dinlenme ile kaslarımıza yeterli
    oksijen geldiğinde laktik asit piruvata dönüştürülür. O2’li solunumda kullanılır. Yorgunluk
    hissi de ortadan kalkar.</p>
<h2 style="text-align: center"><a name="2"></a><span style="color: #000080">Oksijenli Solunum (Aerobik Solunum)</span>
</h2>
<p>Oksijenli solunum, aerobik solunum olarak da bilinir. Organik besinlerin Oksijen yoluyla ATP elde
    etme işidir. Hücrede besinlerdeki kimyasal enerjinin oksijen kullanarak açığa çıkarılması
    demektir. Biyoloji ders kitapları sık sık hücresel solunum sırasında glikoz molekülü başına 38
    ATP molekülü (2 glikolizden, 2 Krebs döngüsünden, 34 kadar elektron taşıma sisteminden)
    üretildiğini söylese de[1] sızıntılı zarların yanı sıra mitokondriyal matrikse pirüvat ve ADP
    hareketinin maliyetinden dolayı bu sayıya asla ulaşılmaz, mevcut tahminler glikoz başına 29 ilâ
    30 ATP dolayındadır.[1]</p>
<p>C6H12O6 (s) + 6 O2 (g) → 6 CO2 (g) + 6 H2O + 32 ATP</p>
<p>Üç şekilde incelenir:</p>
<p><strong>Glikoliz (sitoplazmada)</strong><br/>
    <strong>Krebs devri (Karbon(C) yolu tepkimeleri) (mitokondrinin matriksinde)</strong><br/>
    <strong>Elektron taşıma sistemi (Hidrojen(H) yolu tepkimeleri) (mitokondrinin
        kristasında)</strong></p>
<h3><span style="color: #0000ff">Glikoz</span></h3>
<p>Bütün hücresel solunum tepkimeleri glikoliz ile başlar. Glikoliz, glukozun hücrenin
    sitoplazmasında enzimlerle 2 molekül piruvata (pirüvik aside) yıkıldığı evredir. Glikozun
    aktifleşmesi ve reaksiyonun başlayabilmesi için aktivasyon enerjisi olarak 2 ATP harcanır.</p>
<p><strong><span style="color: #000000">&#8211;</span> </strong>Bir glikoz molekülü başına, substrat
    düzeyinde fosforilasyon ile toplam 4 ATP üretilir. Net kazanç 2 ATP’dir. 2 NAD+ indirgenir yani
    2 NADH+H+ oluşur.</p>
<p><strong><span style="color: #000000">&#8211;</span> </strong>Sitoplazmada gerçekleşir.<br/>
    <strong><span style="color: #000000">&#8211;</span> </strong>Oksijene gerek duyulmaz. CO2
    kullanılmaz ve de oluşmaz.<br/>
    <strong><span style="color: #000000">&#8211;</span> </strong>Glikoliz, hemen hemen tüm
    canlılarda sitoplazmada aynı enzimlerle gerçekleşir. Bunun nedeni her aşamada görev alan
    enzimlerin tüm canlılarda bulunmasıdır.<br/>
    <strong><span style="color: #000000">&#8211;</span> </strong>Glikolizin son ürünü olan
    piruvatlar ve NADH’lar ortamda oksijen varsa, mitokondri matriksine (mitokondri iç sıvısına)
    geçer. (Oksijenin dolaylı etkisi)</p>
<h3><span style="color: #0000ff">Krebs Döngüsü</span></h3>
<p>Sitrik asit döngüsü de denir. Karbondioksit çıkışının olduğu evredir. Substrat düzeyinde
    fosforilasyon ile az sayıda ATP sentezi gerçekleşir. NAD ve FAD molekülleri hidrojen yakalayarak
    indirgenir.</p>
<p>Sitoplazmada glikoliz sonucu oluşan pirüvik asit molekülleri mitokondriye girerek Asetil Co-A
    molekülüne dönüştürülür. Pirüvik asit 3C’lu,Asetil Co-A ise 2 C’ludur; bu nedenle CO2 çıkışı
    gerçekleşir. Bu esnada NAD molekülü de hidrojen alarak indirgenir, NADH ‘ye dönüşür. Bu evre
    Krebs’e hazırlık olarak da tanımlanabilir.</p>
<p>Krebs döngüsünde NAD’den başka bir hidrojen taşıyısı daha görev yapar: FAD (Flavin Adenin
    dinükleotid). NAD kadar fazla sayıca kullanılmasa da bu molekül de hidrojenleri ETS’ye
    taşır.</p>
<p>Krebs döngüsü reaksiyonları enzimatik özelliktedir ve ökaryotlarda mitokondrinin sıvı kısmı olan
    matrikste; prokaryotlarda ise sitoplazmada gerçekleşir.</p>
<h3><span style="color: #0000ff">Elektron Taşıma Sistemi</span></h3>
<p>Mitokondri iç zarlarinda (krista) gerçekleşir. Glikolizde ve krebste açığa çıkan hidrojenlerin
    ETS&#8217;den geçerek yine ETS elemanı olan oksijen ile birleşerek suyun oluştuğu evredir.</p>
<p>NAD ve FAD yükseltgenmesiyle hidrojenler ortama bırakılır. Hidrojen 1 elektron ve 1 protondan
    oluşur. Hidrojen elektron ve proton olarak ayrılır ve elektronu ETS&#8217;ye aktarır. Burada
    elektronlar sırasıyla ,ETS elemanları olan, NADH-Q redüktaz, Ubikinon redüktaz, Sitokrom
    redüktaz, Sitokrom C, Sitokrom oksidaz ve son olarak oksijene doğru ilerlerken, açığa
    çıkardıkları enerjilerin önemli bir kısmı matrixteki protonların mitakondrinin iç ve dış zarı
    arasındaki boşluğa pompalanmasında kullanılır.(mitokondrinin iç zarı protonlara geçirgen
    değildir.) Bir kısmı da ortama ısı olarak verilir. (ETS elemanları elektron alma isteklerine
    göre dizilmişlerdir. Oksijen en çok elektron alma isteğine sahiptir. ETS elemanlarından sadece
    Ubikinon redüktaz yağ yapılı bir koenzimdir diğerleri ise protein yapılıdırlar. ) Mitokondrinin
    2 zarı arasındaki boşlukta protonların fazla olmasıyla elektrik yük farkı ortaya çıkar. Bu
    durumda ATP sentaz enzimi protonların iç zarından geçmesini sağlayarak oksidatif fosforilasyonla
    ATP oluşumunu sağlar. Daha sonra protonlar, ETS&#8217;deki son ETS elemanı oksijene gelmiş olan
    elektronlarla birleşir ve H2O oluşur.</p>
<p>NADH2&#8217;nin elektronları ETS&#8217;den geçerken 2 hidrojen için 3 ATP, FADH2&#8217;nin
    elektronları ETS&#8217;den geçerken 2 hidrojen için 2 ATP üretilir.</p>
<p>1948 yılında keneedy ve Albert Lehninger tarafından ökaryotlarda oksidatif fosforilasyonun
    yerinin mitokondri olduğu keşfedildi.<br/>
    E.T.S ile ATP üretimi hakkında bildiklerimiz &#8216;Kemiosmotik Hipotez&#8217;e dayanmaktadır.
    Hipotezi Lehninger bulmuştur.</p>
<p>&nbsp;</p>
<h2 style="text-align: center"><a name="3"></a><span
        style="color: #000080">Oksijensiz Solunum</span></h2>
<p>Oksijensiz solunum, adından da anlaşılacağı gibi besinlerin oksijen kullanılmadan parçalanarak
    enerji üretilmesidir. Oksijensiz solunum diğer adıyla fermantasyon olayı genellikle sitoplazmada
    gerçekleşir. Fermantasyonda oksijenli solunuma göre daha az enerji üretilir. Çizgili kas
    hücreleri, tek hücreli canlılar, bazı bakteriler ve maya mantarları oksijensiz solunum
    yaparlar.</p>
<p>Oksijensiz solunumla elde edilen enerji miktarı oksijenli solunuma göre daha azdır. Çünkü, burada
    glikoz, CO2 ve H2O’ya kadar parçalanamaz, yani tamamen okside olmaz.</p>
<p>&nbsp;</p>

</html>