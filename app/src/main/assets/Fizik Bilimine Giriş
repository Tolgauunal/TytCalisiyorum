<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}



    </style>
</head>
<h2>Fizik Bilimine Giriş</h2>
<h3><a name="1"></a>Fizik Biliminin Evrendeki Rolü</h3>
<p>Madde enerji etkileşimini inceleyen, doğa olaylarını araştıran bilim dalına <strong>fizik</strong> denir. Doğadaki olayları incelerken deney
    sonuçları ile güçlendirip mantıklı bir şekilde açıklar.</p>
<p>İnsanlar, yaşantıları sırasında çevrelerinde olup biten olayları anlamaya, bilmediklerini
    öğrenmeye çalışmışlardır. Bu istek, bilimin doğmasına neden olmuştur. Bilim, bir olayı ya da
    evrenin bir kısmını konu alarak araştırma yapan, deney ve gözlemlerle sonuç çıkarmaya çalışan
    düzenli bilgiler topluluğudur.</p>
<p>Fizik ise maddeyi, enerjiyi ve madde ile enerji arasındaki ilişkiyi inceleyen bilim dalıdır. Eski
    Yunancada “doğa” anlamına gelen “physic” aynı zamanda en temel doğa bilimi olarak
    adlandırılır.</p>
<p>Evrenin yapısını ve gelişimini inceleyen bilim dalıdır. Evrenbiliminde, fizik ve gökbilimi
    (astronominin) bilgilerinden yararlanılmaktadır.</p>
<p>Fizikteki gelişmeler evreni anlamamızda büyük rol oynamaktadır. Teknolojik imkanlar arttıkça
    evren hakkındaki bilgilerimizde artmaktadır. Doğayı, evreni anlamak ve insanlığın yararına
    çalışmalar yapabilmek için fizik öğrenmeliyiz.</p>
<h3><a name="2"></a>Fiziğın Uygulama Alanları</h3>
<p>Fizik biliminin uygulama alanları oldukça geniştir. Elektrikli aletler, telefonlar, internet,
    röntgen, tomografi, radar vb. birçok imkan veya alet fiziğin uygulama alanlarının bir ürünüdür.
    Fizik biliminde elde edilen bilgiler ve buluşlar arttıkça bu bilgiler alt dallara ayrılmıştır.
    Bunlar;</p>
<p><strong>Mekanik:</strong> Kuvvet, hareket ve enerji
    ilişkisini inceler. Işık hızından çok daha küçük hızlardaki cisimlerin hareketini inceler.</p>
<p><strong>Elektrik:</strong> Elektrik yükünü, elektrik akımını,
    yükün hareketsiz durumunu, potansiyelini, elektrik alan ve elektrik kuvveti inceler.</p>
<p><strong>Manyetizma:</strong> Mıknatıs, manyetik alan,
    manyetik kuvvet ve bunların etkileşimini araştırır ve bunların elektrik sistemlerindeki
    etkilerini araştırır.</p>
<p><strong>NOT:</strong> Elektrik ve manyetizma alt dalları, elektromanyetizma olarak da bilinir.
</p>
<p><strong>Elektromanyetizma:</strong> Sabit veya hareket
    halindeki elektrik yüklerinin manyetik ve elektrik alanlarla etkileşimi.</p>
<p><strong>Optik:</strong> Işığın yapısını ve Işık olaylarını
    inceler. Işığın yapısı, ışıkta kırılma, yansıma, kırınım ve girişim olayları, mercek, dürbün,
    mikroskop ve teleskop gibi araçların yapımı.</p>
<p><strong>Termodinamik:</strong> Isı enerjisini, madde içinde
    yayılmasını inceler. Isı ve sıcaklık olaylarını ve ısının maddeyle etkileşimini inceler. Enerji,
    enerji değişimleri, enerji aktarımları, enerji dönüşümleri, ısı, sıcaklık, genleşme ve bunlar
    arasındaki ilişkiler.</p>
<p><strong>Atom fiziği:</strong> Atomun molekül yapısını ve
    etkileşimini, atom altı parçacıkları inceler. Atomların etkileşimleri, atomun, moleküllerin
    yapısı, enerji düzeyleri, dalga fonksiyonlar ve elektromanyetik geçişler.</p>
<p><strong>Nükleer fizik:</strong> Atom çekirdeğinin yapısını,
    kararsız çekirdeklerin nasıl ışıma yaptığını, Atom çekirdeği ve radyoaktif elementleri inceler.
    Çekirdekte bulunan proton ve nötronların etkileşimleri, nötron ve protonları bir arada tutan
    nükleer kuvvetler, çekirdeğin saldığı ışımalar ve bunların etkileri.</p>
<p><strong>Katıhal fiziği:</strong> Yoğun haldeki maddelerin,
    elektriksel, manyetik, esneklik özelliklerini ve özellikle kristal yapılarını inceler.</p>
<p><strong>Yüksek enerji ve plazma fiziği:</strong> Yüksek
    enerjili parçacıkların etkileşimini ve maddenin plazma durumunu inceleyen modern fizik dalıdır.
    Maddenin temel yapısı ve temel yapı taşlarının birbirleriyle etkileşimini inceler.</p>
<h3><a name="3"></a>Fiziksel Niceliklerin Sınıflandırılması</h3>
<p>Ülkeler arası ilişkiler ve ticaret arttıkça ölçü birimlerinde birlik ve bir standart sağlamak
    zorunlu hâle gelmiş ve Uluslararası Birim Sistemi (SI) oluşturulmuştur. Bilimsel çalışmalarda
    ölçümler çok hassas yapılır. Bu nedenle de ölçmenin bilimdeki yeri çok önemlidir.</p>
<h3>Temel ve Türetilmiş Büyüklükler</h3>
<p><strong>Temel büyüklükler:</strong> Kendisinden başka hiçbir niceliğin ölçülmesine gerek olmadan
    ifade edilen büyüklüklere <strong>temel büyüklük </strong>denir.
</p>
<p><strong>Türetilmiş büyüklükler:</strong> Nicel gözlem sonucu, birden fazla temel büyüklük
    kullanılarak ifade edilen büyüklüğe <strong>türetilmiş büyüklük</strong> denir.</p>
<p>Aşağıdaki tabloda daha ayrıntılı olarak ayrılmış adları ve birimleri ile belirtilmiştir.</p>
<p><img src="images/fizik/giris/fizik1.jpg"/>
</p>
<h3>Skaler ve Vektörel Büyüklükler</h3>
<p>Fizik bilimi, herhangi bir büyüklüğü <strong>skaler</strong> ve <strong>vektörel</strong> olmak
    üzere iki şekilde sınıflandırır.</p>
<p>Skaler Büyüklük: Belirtirken yön
    gerektirmeyen, yalnızca bir sayı ve birimle belirtilebilen büyüklüklere <strong>skaler
        büyüklük </strong>denir.</p>
<p><strong>Vektörel Büyüklük:</strong> sayı ve birimin yanında bir de yöne sahip olan büyüklüklere
 <strong>vektörel büyüklükler</strong> denir.</p>
<p>
    <img src="images/fizik/giris/fizik2.jpg"
         alt="skaler-ve-vektorel-buyuklukler-ornek"/></p>
<h3><a name="4"></a>Bilim Araştırma Merkezleri</h3>
<p>Ülkemizde’ki Bilim Araştırma Merkezleri; TÜBİTAK, TAEK ve ASELSAN, Dünyada’ki Bilim Araştırma
    Merkezleri ise NASA, ESA ve CERN’dir</p>
<p><strong>TÜBİTAK</strong></p>
<p>Tübitak, Türkiye Bilimsel ve Teknolojik Araştırma Kurumu adıyla 1963 tarihinde kurulmuştur.
    Kurumun genel yapısı ve işlevleri şu şekildedir;</p>
<p><strong> </strong>Ülkenin ve toplumun sürekli
    gelişimini sağlamak, ülkede bulunan insanların yaşam kalitesinin arttırılmasına yardımcı
    olmak,<br/>
    <strong> </strong>Arge çalışmalarına destek vermek ve
    Arge alanında çalışmalar yaparak ürün kalitesini artırmak,<br/>
    <strong> </strong>Akademik faaliyetlerle birlikte
    bilim insanlarına destek vermek,<br/>
    <strong></strong>Bilim, Arge ve teknoloji alanında
    çalışmalar yaparak, ülkedeki gelişim politikalarına katkıda bulunmak,<br/>
    <strong> </strong>Proje sahibi kurumlara,
    üniversitelere ve sanayi üretim merkezlerine projeleri ile ilgili destek vermek, fon
    sağlamaktır.</p>
<p><strong>TAEK</strong></p>
<p>Taek, 1956 yılında Türkiye Atom Enerjisi Kurumu adıyla kurulmuştur. İnsan sağlığı ve enerji
    alanında pek çok çalışmaya ve projeye katkıda bulunmaktadır. Türkiye Atom Enerjisi Kurumunun
    görevleri;</p>
<p><strong></strong>Radyoaktif madde ve nükleer
    maddelerle ilgili çalışmalar yapmak ve bu maddelerin herhangi bir anda kullanımında ortaya
    çıkabilmesi muhtemel durumları önlemek,<br/>
    <strong> </strong>Radyoaktif maddeler nedeniyle insan
    ve doğa sağlığına olumsuz etki edebilecek durumları önlemek, zararlı maddeleri insan sağlığından
    uzaklaştırmak,<br/>
    <strong></strong>Farklı ülkelerle işbirliği yaparak
    nükleer projelerin ve çalışmaların yalnızca barışçıl ve insancıl amaçlara yönelik kullanılmasını
    sağlama, çevreye dost ürünler ve maddeler hakkında diğer ülkelerle uluslararası çalışmalar
    yapmaktır.</p>
<p><strong> ASELSAN</strong></p>
<p>1975 yılında Askeri Elektronik Sanayi adıyla kurulan Aselsan, Türk Silahlı Kuvvetlerini
    Güçlendirme Vakfına ait bir kuruluş olarak ortaya çıkmıştır. Genel olarak Aselsan, TSK’nın
    haberleşme ve haberleşmede kullanılan cihaz teknolojisiyle ilgili çalışmalar yapmak amacıyla
    kurulmuştur. Aselsan genel olarak elektronik cihazlar üreten, üretimde yüksek teknoloji kullanan
    ve üretilen cihazların satışını sağlayan bir kurum olarak karşımıza çıkmaktadır. Milli
    kaynakları verimli şekilde kullanarak üretim yapan Aselsan, TSK başta olmak üzere kurum ve
    müşterilerine elektronik teknoloji alanında projeler sunmak, üretim yapmak ve kendisine verilen
    kaynakları etkin şekilde kullanmakla görevlidir.</p>
<p><strong> NASA</strong></p>
<p>1958 yılında ABD Ulusal Havacılık ve Uzay Dairesi olarak kurulan Nasa, uzay ve uzay projeleri
    alanında çeşitli çalışmalar yapmaktadır. ABD merkezli olarak kurulan Nasa, genel olarak ABD
    merkezli oluşturulan projeler ve çalışmalar hakkında araştırma yapar.</p>
<p>Uzay alanında yaptığı çalışmaların yanı sıra uzay programları için de çeşitli çalışmalar
    yapmaktadır. Ayrıca, Ay’a yapılan uçuşlardan da sorumlu olan Nasa, insansız hava araçlarının
    uzay boşluğuna yapacağı uçuşlardan da sorumludur. Yalnızca bilimsel çalışmalar alanında değil
    ayrıca sivil ve askeri çalışmalarda da Nasa projeleriyle yer almaktadır. Özellikle askeri alanda
    yapılan roket çalışmalarında Nasa öncü kurum olarak yer almaktadır. Uzayda ve gezegenlerde yer
    bilimleriyle ilgili ve ozon tabakasıyla alakalı konularda bilimsel araştırmalara katkıda
    bulunur.</p>
<p><strong>ESA</strong></p>
<p>1975 yılında Fransa’nın başkenti olan Paris merkezli kurulan Avrupa Uzay Ajansı,17 üyesi ile
    beraber uzay keşfi ile ilgili çalışmalar yürütmektedir. Farklı ülkelerle birlikte yaptığı
    çalışmaları Avrupa merkezli olarak yürüten Esa, uzay çalışmalarının her noktasında farklı
    projelere sahiptir. Uzay boşluğu, roket, gezegenler, uzay keşfi ve ozon tabakası hakkında
    yaptığı çalışmalarla ön plana çıkan Esa, daha çok uluslararası çalışmalarla kendisini
    göstermektedir.</p>
<p><strong>CERN</strong></p>
<p>1954 tarihinde 12 ülkenin liderliğinde kurulan CERN, Avrupa Nükleer Araştırma Merkezi olarak
    karşımıza çıkmaktadır. Türkiye’nin de ortak üye olarak yer aldığı Avrupa Nükleer Araştırma
    Merkezi, İsveç ile Fransa’nın sınırında kurumuştur. Oldukça büyük, parçacık araştırma merkezi ve
    fizik kurumu olarak bilinen CERN, parçacıklar hakkında yapılan farklı deneylerle adını duyurmayı
    başarmıştır. Özellikle, büyük bir patlama deneylerinin sıklıkla yapıldığı laboratuvarda evrenin
    oluşum şekli de sürekli araştırılmaktadır. Hızlı bir mekanizma sayesinde parçacıklar
    çarpıştırılarak, farklı parçacıklar keşfedilmekte ve çarpışma ile ilgili deneyler
    yapılmaktadır.</p>
</html>