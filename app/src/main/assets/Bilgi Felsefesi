<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    
    
    </style>
</head>
<h2> Bilgi Felsefesi</h2>

<p><strong>Epistemoloji</strong> ya da <strong>bilgi felsefesi</strong>, bilginin doğası, kapsamı ve kaynağı
    ile ilgilenen felsefe dalıdır.</p>
<p>Akıl ve sezgi gibi yetiler gerçekten insan zihninde var mıdır? Varsa, görünüşlerin ötesinde kalan
    varlığı bilmemizi sağlayabilirler mi? türünden sorular bilgi felsefesinin konusunu
    oluşturur.</p>
<p><strong>Bilgi kuramının temel kavramları :</strong></p>
<p><strong>Doğruluk :</strong> Doğruluk, bilginin, bilgisi
    edinilen şeyle tam uygunluğunu dile getirir. Buna göre doğruluk; algılar, kavramlar ve<br/>
    bilimsel kuramlarla nesnel gerçek arasındaki uygunluktur.</p>
<p><strong>Gerçeklik (Realite) : </strong>Varlığın, varoluş
    tarzıdır. Bilinçten bağımsız olarak var olandır.</p>
<p><strong>Temellendirme :</strong> Ortaya atılan bir soru ya da
    ileri sürülen bir sav için dayanak, gerekçe, temel bulma işidir.</p>
<h3><a name="1"></a>Epistemoloji&#8217;de Bilginin Doğruluk Ölçütleri</h3>
<p><strong>Uygunluk:</strong>Doğruluk,düşünce ile nesne
    arasındakş tam uygunluktur.Bilginin konusu olan nesnesine uygunluğudur.</p>
<p><strong>Tutarlılık:</strong>Bir bilginin veye önermenin daha
    önce kabul edilmiş doğru bilgi ve önermelerle çelişmemesidir.</p>
<p><strong>Tümel Uzlaşım:</strong> Bir bilgi veya önermenin
    doğruluğu hakkında herkesin veya çoğunluğun aynı düşüncede birleşmesidir.</p>
<p><strong>Apaçıklık:</strong> Bir bilgi veya önermenin hem açık
    ve seçik hemde kuşku duyulmayan bir açıklıkta olması durumudur.Bu tür bilgiler sezgisel bir
    kavrama ve çıkarımla elde edilir.</p>
<p><strong>Açık Bilgi: </strong>Bir bilgi veya düşüncenin bir
    bütünlük içinde tutarsızlık içermeden kavranmasıdır. Örneğin,diş ağrısının hissedilip bilinmesi
    açık bilgidir.</p>
<p><strong>Seçik Bilgi: </strong>Bir bilgi veya önermenin bir
    başka bilgi,önerme ile karıştırılmamasıdır.</p>
<p><strong>Yarar: </strong>Bir bilgi veya önerme
    yararlı,uygulanabilir sonuçlar veriyorsa doğrudur.Yani işe yarar bilgi doğrudur.</p>
<h3><a name="2"></a>Epistemoloji&#8217;de Bilgi Türleri</h3>
<p><strong>Gündelik Bilgi:</strong> Günlük yaşam ve deneyimler
    sonucu elde edilen bilgi türüdür.</p>
<p><strong>Dini bilgi:</strong> Tanrıyı ve Tanrı karşısında
    evrenin ve insanın yerini, görevini anlatan bilgilerin tümüdür. Dogmatiktir. Kaynağı bakımından
    ilahidir.</p>
<p><strong>Sanatsal bilgi:</strong> Sanat; insanin, güzeli
    arama, bulma veya yaratma sürecini anlatan bir etkinliktir. Sanat bilgisinde özneyi nesneye
    yönelten &#8220;güzellik&#8221; kaygısıdır. Sanatçı nesnesine yönelerek onu algılar ve kendine
    özgü bir biçimde ifade eder. Öznel ve duygusaldır.<br/>
    Sezgilere yeteneğe ve hayal gücüne dayalıdır. Yaratıcılık esaslıdır. Ürünleri somuttur.</p>
<p><strong>Bilimsel bilgi:</strong> Bilimsel bilgi, bilimsel
    yöntemler ile elde edilen bilgidir. Bilimsel yöntem akıl, deney ve gözleme dayalıdır. Bilimsel
    bilgi birikimli olarak ilerler. Nesneldir, akla ve deneye dayanır. Sistemli ve sonuçları
    kesindir. Sonuçları formüle edilebilir. Olgusaldır.</p>
<p><strong>Teknik bilgi:</strong> Teknik bilgi, gündelik ve
    bilimsel bilginin pratiğe dönüştürülmesidir. Amacı insan yaşamını kolaylaştırmak. İnsana fayda
    sağlamak.</p>
<p><strong>Felsefi bilgi:</strong> Felsefe; varlık, bilgi,
    gerçek, adalet, güzellik, doğruluk, akıl ve dil gibi konularla ilgili genel ve temel sorunlara
    ilişkin yapılan çalışmalar sonucunda elde edilen bilgidir. Öznel ve kümülatiftir. Eleştiriye
    açıktır. Kendi içinde tutarlı ve çelişkisizdir. Sonuçları kesin değildir. Varlığı bütün olarak
    ele alır. Olgusal değildir. Sorgulayıcı ve şüphecidir.</p>
<h3><a name="3"></a>Epistemolojik Teoriler</h3>
<p><span
        style="text-decoration: underline"><strong>Doğru bilginin imkansız olduğunu savunanlar:</strong></span>
</p>
<p><strong>Septisizm: </strong>Kuşkuculuk, septisizm, veya
    skeptisim; her tür bilgi savını kuşkuyla karşılayan, bunların temellerini, etkilerini ve
    kesinliklerini irdeleyen, ayrıca aklın kesin bir bilgi elde edemeyeceğini, hakikate erişilse
    dahi sürekli ve tam bir şüphe içinde kalınacağını, mutlak`a ulaşmanın mümkün olmadığını savunan
    felsefi görüştür. Septisizm felsefe tarihiaçısından çok önemli bir yere sahiptir; zira felsefe
    tarihi boyunca yerleşik kanılar ve inançları sarsmış, felsefe, bilim ve özellikle din konusunda
    birçok anlayışın değişmesine ortam hazırlamıştır. Septisizm (şüphecilik) dogmatizmin
    (inanççılık) karşıtıdır.</p>
<p><strong>Başlıca temsilcileri:</strong> Phyrrhon , Timon</p>
<p><strong>Sofizm:</strong> Sofistler her şeyin merkezine insanı
    aldıklarından dolayı görecelilikten bahsederler. Bu nedenle insanların hepsinin üzerinde
    birleşeceği bir bilginin olamayacağını savunurlar. Sofistlerin en ünlülerinden biri
    Protagoras’tır. O’na göre &#8216;İnsan her şeyin ölçüsüdür&#8217;. Diğer bir sofist de
    Gorgias’tır. O düşüncesini şu sözleriyle özetler &#8220;Gerçek yoktur, olsaydı bilinemezdi,
    bilinseydi bile başkasına bildirilemezdi.&#8221;</p>
<p><span
        style="text-decoration: underline"><strong>Doğru bilginin mümkün olduğunu savunanlar:</strong></span>
</p>
<p><strong>Akılcılık (Rasyonalizm): </strong>Akılcılık, bilginin
    kaynağının akıl olduğunu; doğru bilginin ancak akıl ve düşünce ile elde edilebileceği tezini
    savunan felsefi yaklaşımdır. Bu yaklaşıma göre deney yolu ile elde edilen bilgi kesin bilgi
    değildir, geçicidir. İnsan duyum ve algıları geçici, doğruluğu kesin olmayan bilgiler verir.
    Eski Yunan&#8217;da rasyonel bilgi ile duyu organlarımızın sağladığı duyusal bilgi arasında fark
    olduğunu belirten ilk filozoflar Herakleitos, Parmenides, Sokrates, Platon ve Aristoteles&#8217;tir.
    Yeni çağ akılcıları ise Descartes ve Hegel&#8217;dir.</p>
<p><strong>Empirizm (Deneycilik):</strong> Deneycilik, bilginin
    duyumlar sayesinde ve deneyimle kazanılabileceğini öne süren yaklaşımdır. Deneyci yaklaşıma göre
    insan zihninde doğuştan bir bilgi yoktur. Bu nedenle akılcılık yaklaşımına karşıdır. Akılcılığın
    insan aklında doğuştan ilkeler varolduğu varsayımına karşıdır. Doğru bilgi duyular vasıtasıyla
    deney yolu ile elde edilebilir. Bütün bilgilerin ilk kaynağı duyudur yani sezgilere yer yoktur.
    Deneycilik yaklaşımının önemli filozofları John Locke ve David Hume&#8217;dur. Varlığın gözleme
    dayandığını ifade eder. Gözlemleyemediğimiz hakkında bilgi elde edemeyiz. Ve her şey nedeni
    içinde sonucunu bulacaktır.</p>
<p><strong>Kritisizm (Eleştiricilik):</strong> Bu akımda temel
    amaç Rasyonalizm ve Empirizm&#8217;i birleştirip doğru bilgiye ulaşmadır. Akımın en önemli
    temsilcisi Kant&#8217;dır.</p>
<p><strong>Pozitivizm (Olguculuk):</strong> Pozitivizm,
    olguculuk her iki felsefi düşünceye verilen addır. Her iki düşüncenin de teoloji ve metafizik
    içermeyen, sadece fiziksel veya maddi dünyanın gerçeklerine dayanan bilim anlayışı vardır.
    Başlıca temsilcisi A.Comte&#8217;dir. Comte metafizik konuların Felsefe disiplininden atılmasını
    ısrarla savunmuştur.</p>
<p><strong>Analitik Felsefe:</strong> Felsefeyi düşünsel bir
    etkinlik olmaktan çıkarıp bir dil analizi olarak algılayan felsefi akımdır. Bilimlerin dilini
    çözümlemeye ve onların kavram yapısını araştırmaya öncelik verilir. Ludwig Wittgenstein akımın
    önde gelen temsilcilerindendir.</p>
<p><strong>Entüisyonizm (Sezgicilik):</strong> Entüisyonizm veya
    sezgicilik felsefi bir kavram olarak sezgiye akıl, zihin ve soyut düşünme karşısında hem
    öncelik, hem de üstünlük tanıyan felsefe akımıdır. Henri Bergson akımın kurucusudur, bu nedenle
    kimi zaman felsefe tarihinde Bergsonculuk olarak adlandırılması da söz konusudur. Sezgiciliği
    savunan İslam filozofu ise Gazali&#8217;dir</p>
<p><strong>Pragmatizm (Faydacılık):</strong> Bu yaklaşımda
    teoriden çok pratiğe önem verilir. Pragmatizmin bilgi felsefesine yaklaşımı insana fayda veren
    bilgilerin doğru bilgi, fayda vermeyenlerin ise yanlış bilgi olduğudur. Başlıca temsilcileri
    W.James ve J.Dewey&#8217;dir</p>
</html>