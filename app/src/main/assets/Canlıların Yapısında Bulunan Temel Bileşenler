<html>
<style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
</style>
<h1> Canlıların Temel Bileşenleri</h1>
<h2><a name="1"></a>İnorganik Bileşikler</h2>
<p>İnorganik bileşenler canlıların vücudunda sentezlenemez ve her canlı dışarıdan hazır olarak alır.
    İnorganik bileşenler genellikle hücre yapısına katılmada veya enzimleri oluşturmada kullanılır.
    Başlıca inorganik bileşenler; mineraller, asitler, bazlar, tuzlar ve hayatımızın olmazsa olmazı
    sudur.</p>
<p><strong>Özellikler</strong></p>
<p><strong>&#8211; </strong>Canlı hücrelerin yapısına
    katılır.<br/>
    <strong>&#8211; </strong>Metabolik faaliyetlerde düzenleyi
    olarak görev alırlar.<br/>
    <strong>&#8211; </strong>Yıpranan dokuların onarılmasında
    görev alır.<br/>
    <strong>&#8211; </strong>Sindirime uğramadan hücre zarından
    kolaylıkla geçebilir.<br/>
    <strong>&#8211; </strong>Hücresel solunumda enerji elde
    etmek için kullanılamazlar.<br/>
    <strong>&#8211; </strong>Kemosentezde; amonyak (NH3), demir
    (Fe2+), nitrit (NO-2), hidrojen gazı (H2), hidrojen sülfür (H2S) ve sülfür (S2) gibi bazı
    inorganik maddeler kimyasal enerji elde etmek için kullanılır.<br/>
    <strong>&#8211; </strong>Kanın ozmotik basıncını
    ayarlar.<br/>
    <strong>&#8211; </strong>Enzimlerin yapısına kofaktör olarak
    katılırlar (mineraller).</p>
<h3><a name="2"></a>Su</h3>
<p><strong>&#8211; </strong>Su tüm canlıların temel
    maddelerinden biridir. İnsan vücudunun üçte ikisi sudur. Hücre içinde, hücreler arasında,kanda
    su bulunur. <strong>&#8211; </strong>Vücut suyunun % 10’u
    kaybedildiğinde hayati tehlike başlar. Bu kaybedilen su oranı % 20’ye ulaştığında ölüm meydana
    gelir.<br/>
    <strong>&#8211; </strong>Su, iki hidrojen atomu ile bir
    oksijen atomundan oluşmuştur. İki hidrojen atomunun ortasında bir oksijen atomu bulunur. Merkezi
    birleştiren doğrular arasında 104,5° lik açı vardır.<br/>
    <strong>&#8211; </strong>Hidrojenlerin bulunduğu bölge
    protonlardan dolayı “+” yüklü, oksijenlerin bulunduğu bölge serbest elektronlardan dolayı “–”
    yüklüdür. Bundan dolayı su molekülü polarite özelliğe sahiptir. Bir su molekülünün + yükü diğer
    su molekülünün – yükü tarafından çekilir ve iki su molekülü arasında hidrojen bağı oluşturulur.
    Böylece su moleküllerinin birbirine tutunması sağlanır. Suyun bu özelliğine
    <strong>kohezyon</strong> denir.<br/>
    <strong>&#8211; </strong>Su moleküllerinin bulundukları
    yüzeye tutunma özelliklerine ise <strong>adhezyon</strong>
    denir.<br/>
    <strong>&#8211; </strong>Adhezyon ve kohezyon özellikleri
    sayesinde bitkilerin odun borularında su ve çözünmüş mineraller taşınır.<br/>
    <strong>&#8211; </strong>Su 0°C de donar. Su donarken
    yapısındaki H bağlarından dolayı moleküller arasındaki mesafe büyür, özgül ağırlığı küçülür. Su
    donarken hacmi artar. Buz kütleleri suyun dibine çökmez, Suyun özgül ağırlığı +4°C de en yüksek
    değerdedir.<br/>
    <strong>&#8211; </strong>Biyokimyasal reaksiyonların
    gerçekleşmesi ancak sulu bir ortamda olur. Enzimlerin çalışabilmesi için hücrede belirli bir
    oranda su bulunması gerekir (en az % 15).<br/>
    <strong>*</strong> Su iyi bir çözücüdür. Besin maddelerinin
    hücre içine alınması ve artık maddelerin atılışı ancak bu maddelerin erimiş olmalarıyla
    sağlanır.<br/>
    <strong>*</strong> Zehirli maddeleri seyrelterek zehir
    etkisini azaltır.<br/>
    <strong>*</strong> Su insanda terleme yoluyla vücut
    sıcaklığını ayarlar.Terleme sırasında su sıvı halden gaz haline geçerken ısı aldığından vücut
    serinler.<br/>
    <strong>*</strong> Besinlerin sindirilmesi ve sindirilmiş
    besinlerin emilmesini sağlar.</p>
<h3><a name="3"></a>Mineraller</h3>
<p>Canlıların yapısında az da olsa minerallere gereksinim duyulur. Vücuttaki minerallerin en önemli
    fonksiyonları aşağıda özetlenmiştir.</p>
<p><strong>&#8211; </strong>Vitamin ve hormon gibi moleküllerin
    yapısına katılırlar.<br/>
    <strong>&#8211; </strong>Kanın ozmotik basıncının
    ayarlanmasında görev yaparlar.<br/>
    <strong>&#8211; </strong>Kas kasılmasında ve sinirlerde
    uyartı iletiminde rol oynarlar.<br/>
    <strong>&#8211; </strong>Bazı enzimlerin yapılarına
    katılarak onların katalizör görevine yardımcı olurlar.<br/>
    <strong>&#8211; </strong>Mineral içeren besinlerin düzenli
    olarak vücuda alınması gereklidir. Çünkü ter, idrar ve dışkı ile vücuttan sürekli mineral kaybı
    olur.</p>
<p>Tuzlar, asitlerle bazların birleşmesi ve aradan bir molekül su çıkmasıyla oluşurlar. Mineraller,
    hücreler ve hücre dışı sıvılarda mineral tuzları şeklinde bulunur.</p>
<h3><a name="4"></a>Asitler ve Bazlar</h3>
<p>Suda çözündüğünde hidrojen iyonu H+ veren bileşiklerdir. Tatları ekşidir. Mavi turnusol kağıdını
    kırmızıya çevirir. pH değerleri 0-7 arasında bulunur. Laktik asit ve sitrik asit gibi asitler
    organik asitlere örnektir. Hidroklorikasit ise inorganik asitlere örnek olarak verilebilir.</p>
<p>Suda çözündüğünde hidroksit iyonu (OH-) veren bileşiklerdir. Tatları acıdır. Kayganlık hissi
    verirler. Kırmızı turnusol kağıdını maviye çevirir. pH aralığı 7-14 arasıdır. Adenin, guanin,
    sitozin, timin ve urasil organik baza örnek olarak verilebilir. (Sodyum hidroksit), Potasyum
    hidroksit bazları ise inorganiktir. İnsanda depresyon, sinirsel ağrılar, diş çürümesi, kalp
    krizi, saç dökülmesi, konsantrasyon eksikliği, kronik yorgunluk, gibi metabolik rahatsızlıkların
    nedenlerinden birisi de asit-baz dengesinin bozulmasıdır.    - Ba(OH)2, KOH, Ca(OH)2, NaOH gibi
    bazlar solunum ve fermantasyon deneylerinde CO2 tutucu özelliklerinden dolayı ayıraç olarak
    kullanılır. Bunlar aynı zamanda nem tutucu olarak da kullanılır.    - pH değerlerindeki küçük
    değişiklikler bile canlılar için oldukça tehlikelidir. İnsan kanı için optimum pH değeri
    ortalama 7.4 dür. Kanın pH’ı 7’ye düşer ya da 7.8’e çıkarsa canlı birkaç dakika içerisinde
    yaşamını yitirir.</p>
<p><strong>&#8211;</strong> Toprağın asidik ya da bazik özellik
    göstermesi de bitkileri etkiler. Toprak ne kadar kireçliyse pembe-beyaz; bunun tam zıttı, ne
    kadar asitliyse o kadar mavi-mor olur.</p>
<h3><a name="5"></a>Tuz</h3>
<p>Asitlerle bazların birleşmesi ile oluşan maddelerdir. Hücreler ve hücre dışı sıvılar çeşitli
    mineral tuzlarını içerirler. Bunların en önemlileri sodyum, potasyum, kalsiyum ve magnezyum
    tuzlarıdır. Tuzlar vücut sıvılarının pH değerini ve osmotik basıncını dengelenme de
    görevlidir.</p>
<h2><a name="6"></a>Organik Maddeler</h2>
<p>Genel olarak yapısında C, H ve O bulunan ve canlılar tarafından üretilebilen bileşiklerdir.
    Yapılarında ayrıca azot, fosfor, kükürt gibi elementleri de katılabilir. Bazı bileşikler oksijen
    içermedikleri halde organiktir [metan (CH4) gibi]. . Canlılarda bulunan organik bileşikler;
    karbonhidrat, protein, yağ, vitamin, nükleik asitler, enzimler ve hormonlardır.</p>
<h3><a name="7"></a>Karbonhidratlar</h3>
<p>Yapılarında C, H, ve O atomu bulunur. Genel formülleri (CH2O)n şeklindedir. Bitkiler tarafından
    fotosentez ile üretilirler. Fazlası yağa dönüştürülerek vücutta depolanır. Canlılar tarafından
    1. Sırada enerji verici olarak kullanılırlar. Nükleik asitlerin (DNA, RNA) ve ATP’nin yapısına
    katılırlar. Lipit ve proteinlerle birleşerek hücre zarının yapısına katılırlar. Bitkilerde hücre
    çeperinin yapısına katılırlar. Canlılarda; monosakkarit, disakkarit ve polisakkarit olarak
    bulunurlar.</p>
<p><strong>Monosakkaritler</strong></p>
<p>Sindirilerek daha küçük birimlere parçalanamazlar. Daha büyük yapılı karbonhidratların yapı
    taşlarıdır. Bazı monosakkaritler tatlıdır. Üç karbonlu olanlar trioz, dört karbonlular tetroz,
    beş karbonlular pentoz, altı karbonlular heksoz adını alırlar.</p>
<p><strong>İçerdikleri C sayısına göre monosakkaritler:</strong></p>
<p><strong>*</strong> 3C’li şekerler : Gliser aldehit (Triozlar)<br/>
    <strong>* </strong>5C’li şekerler : Riboz, Deoksiriboz
    (Pentozlar)<br/>
    <strong>* </strong>6C’li şekerler : Glikoz, Galaktoz,
    Fruktoz (Heksozlar)</p>
<p>Pentozlara, RNA&#8217;nın yapısına katılan
    <strong>riboz</strong> ve DNA&#8217;nın yapısına katılan
    <strong>deoksiriboz</strong> şekerleri örnek olarak
    verile­bilir. Bunlar enerji kaynağı olarak kullanılmazlar.</p>
<p>Heksozlara, <strong>glikoz</strong> (üzüm şekeri, kan
    şekeri), <strong>fruktoz</strong> (meyve şekeri) ve
    <strong>galaktoz</strong> (süt şekeri) örnek olarak
    verile­bilir. İnsan kanında belirli miktarda glikoz bulunur. Beyin hücrelerinin çalışması glikoz
    varlığına bağlıdır.</p>
<p><strong>Disakkaritler</strong></p>
<p>İki molekül monosakkaritin dehidrasyon senteziyle birleşmesi sonucu oluşan şekerlerdir. (Küçük
    moleküllerin birle­şirken su açığa çıkarması şeklindeki tepkimelere
    <strong>dehidrasyon sentezi</strong> denir.)</p>
<p>Disakkaritlerin oluşumu sırasında monosakkaritler birbirlerine glikozit bağı ile bağlanır.</p>
<p>Canlılarda en çok bulunan disakkaritler maltoz, sakkaroz (sükroz) ve laktozdur.</p>
<p><strong>Maltoz:</strong> (glikoz + glikoz = maltoz + H2O)
    Arpa şekeri veya malt şekeri olarak adlandırılır iki glikozun dehidrasyon sentezi ile
    birleşmesiyle oluşur.</p>
<p><strong>Sükroz:</strong> (glikoz + fruktoz = sakkaroz + H2O)
    Sakkaroz olarak da bilinir çay şekeridir. Glikoz ve fruktozun birleşmesiyle oluşur, şeker
    pancarı ve şeker kamışı gibi bitkilerden elde edilir. İnsan beslenmesinde çok önemli bir yere
    sahip olan sükroz, sadece bitkiler tarafından üretilir.</p>
<p><strong>Laktoz:</strong> (glikoz + galaktoz = laktoz + H2O)
    Süt şekeridir Glikoz ve Galaktozun birleşmesiyle oluşur hayvansaldır.</p>
<p>Disakkaritler insan ve hayvanların sindirim sisteminde monosakkaritlere ayrılarak kullanılır. Bu
    olay hidrolizle gerçekleşir. (Büyük moleküllerin su katılarak kendisini oluşturan yapı
    birimlerine yani monomerlerine ayrılmasına
    <strong>hidroliz</strong> denir.)</p>
<p>Canlılar için Önemi</p>
    Karbonhidratların vücuttaki en önemli görevi, kimyasal reaksiyonlar için gerekli enerjiyi
    sağlamaktır. Glikozun oksi­jenli solunumla parçalanması sonucu karbondioksit ve su oluşurken
    önemli miktarda da enerji açığa çıkar.</p>
<p><strong>&#8211;</strong> Glikoz, kan şekerini oluşturur.
    Beyinin en önemli yakıt maddesidir. Kandaki glikoz miktarının düzenlenmesinde pankreasın
    salgıladığı insülin ve glukagon hormonları önemli rol oynar. İnsülin, glikozun kandan hücrelere
    geçerek enerjiye dönüşmesini (kan şekerinin düşmesini) sağlar. Glukagon ise karaciğerdeki
    glikojenin glikoza dönüşmesini hızlandırarak kan şekerini artırır.</p>
<p><strong>&#8211;</strong> Karbonhidratlar, glikoprotein ve
    glikolipit halinde hücre zarının yapısına katılır.</p>
<p><strong>&#8211;</strong> Riboz şekeri RNA ve ATP’nin,
    deoksiriboz şekeri ise DNA’nın yapısına katılır.</p>
<p><strong>&#8211;</strong> Memeli hayvanların sütünde bulunan
    laktoz, yavrunun beslenmesinde önemlidir.</p>
<p><strong>&#8211;</strong> Kitin, tıpta ve endüstriyel
    işlemlerde kullanılan bir karbonhidrattır. Elastik ve sağlam bir madde olduğundan ameliyat
    ipliğinin yapımında kullanılır. Gıdalarla ilaçlarda koruyucu; boya, kumaş ve yapıştırıcılarda
    bağlayıcı olarak kitinden yararlanılır. Ayrıca kağıdı sertleştirmek ve sağlamlaştırmak için de
    kitin kullanılmaktadır.</p>
<p><strong>&#8211;</strong> Vücudun ihtiyacından daha fazla
    alınan karbonhidratlar karaciğerde yağa dönüştürülür. Fazla karbonhidratla bes­lenen insanların
    şişmanlamasının nedeni budur.</p>
<p><strong>&#8211;</strong> Karbonhidratlar bakterilerin
    üremesini hızlandırarak dişlerin çürümesine yol açar.</p>
<p>&nbsp;</p>
<h3><a name="8"></a>Yağlar(Lipitler)</h3>
<p>Lipit, tüm canlıların yapısında bulunan temel organik bileşiklerden biridir. Lipitler, doymuş ve
    doymamış yağlar olarak ayrılır. Doymamış yağlar, oda sıcaklığında sıvı hâlde bulunan lipitler;
    doymuş yağlar ise yine oda sıcaklığında katı hâlde bulunan lipitlerdir. Biyolojik önemi olan
    lipitler için yağ asitleri, nötr lipitler (trigliserit), fosfolipitler ve steroitler örnek
    gösterilebilir. Lipitler, insan ve hayvanların temel besinleri arasında yer alır.</p>
<p><strong>Trigliseritler (Nötral Yağlar)</strong></p>
<p>Bitki ve hayvan hücrelerinde depolanmış halde bulunan yağlar nötral yağlardır. 3 molekül yağ
    asidi ile 1 molekül gliserolün ester bağı ile birleşmesi ile oluşur. Birleşme sırasında 3 ester
    bağı ve 3 su oluşur (bağ sayısının su sayısına eşit olduğuna dikkat edin). Bir nötral yağda en
    az 2 çeşit en fazla 4 çeşit monomer bulunabilir.</p>
<p>Nötral yağların yapısındaki yağ asitlerinin karbon atomlarının arasında çift bağ olup olmamasına
    göre doymuş ve doymamış yağ asidi olarak ikiye ayrılırlar.</p>
<p><strong>Doymuş yağ asiti:</strong> Karbon zincirleri arasında
    tek bağ bulunur.Tek bağ bulunduğu için karbon atomları hidrojene doymuştur. Oda sıcaklığında
    katı halde bulunur. Hayvansal kaynaklıdır. Örnek olarak iç yağ,kuyruk yağ,tereyağ verilebilir.
</p>
<p><strong>Doymamış yağ asiti:</strong> Karbon zincirleri
    arasında tek bağ ve çift bağ bulunur.Çift bağ bulunan yerlerde hidrojen eksik olduğu için
    hidrojene doymamıştır. Oda sıcaklığında sıvı halde bulunur. Bitkisel kaynaklıdır.Örnek olarak
    Ayçiçeği yağı,mısır yağı,soya yağı, pamuk yağı,fındık yağı verilebilir.</p>
<p><strong>Fosfolipitler</strong></p>
<p>Fosforik asit içeren lipitlerdir. Enerji vermek için çok kullanılmazlar, daha çok yapısal
    işlevleri olan bir lipit çeşididir. Hücre zarında ve sitoplazmasında bulunur ve hücrenin
    çalışmasında önemli bir rol oynar. Hücre zarına geçirgenlik kazandırır, lipitlerin organizmanın
    içinde ve hücreler arası taşınmasında görev alır. Hücre zarının yapısı oluşturulurken suyu seven
    kısımlar dışarıya, sevmeyen kısımlar ise içeriye bakacak şekilde dizilir.</p>
<p><strong>Steroitler</strong></p>
<p>Erkek ve dişi eşey hormonlarının yapısına katılır. Hücre zarının geçirgenliğini ve
    dayanıklılığını arttırır. D vitamini yapımında kullanılır. Sinir hücrelerinde yalıtım görevi
    görür. Hayvanlarda kolesterol steroit yapılıdır. Hücre zarının yapısında bulunur. Bitkilerde
    kolesterol bulunmaz.</p>
<p>Canlılar için Önemi</p>
<p><strong>&#8211;</strong> Yağlar vücudun en ekonomik enerji
    kaynağıdırlar. Enerji kaynağı olarak karbonhidratlardan sonra kullanılırlar.</p>
<p><strong>&#8211;</strong> Hücrede yapı maddesi olarak
    kullanılırlar. Özellikle hücre zarının yapısına büyük ölçüde katılırlar. Ayrıca vitamin ve
    hormon olarak da görev yaparlar.</p>
<p><strong>&#8211;</strong> Yağların hücresel solunumla
    yıkılması sonucu fazla miktarda metabolik su oluşur. Bu yolla kış uykusuna yatan hayvanların,
    çöl hayvanlarının ve göçmen kuşların su ihtiyacı karşılanır. Ayrıca hafif olup az yer
    kapladıkları için göçmen kuşların uçmasında kolaylık sağlarlar.</p>
<p><strong>&#8211;</strong> Vücudun yağda çözünen vitaminlerden
    (A, D, E, K) yararlanmasını sağlarlar.</p>
<p><strong>&#8211;</strong> Vücutta sentezlenemeyen esansiyel
    yağ asitleri yağlarla alınır.</p>
<p><strong>&#8211;</strong> Aşırı yağlı besinlerle beslenme
    damar sertliği ve dolaşım bozukluklarına yol açabilir. Damar sertliğinde kan damarlarının iç
    yüzeylerini kaplayan yağ birikintisi, damar iç dokusunun sertleşmesine yol açar. Esnekliği
    azalan damarlarda kan akışı zorlaşır, damar çapları küçüldüğü için de kan basıncı artar ve
    tansiyon yükselir.</p>
<p><strong>&#8211;</strong> Vücuda fazla miktarda alman yağlar,
    yağ hücrelerinde depo edilerek yağ dokusunu oluşturur. Yağ dokusu, iç or­ganlara desteklik
    ettiği gibi deri altında birikerek vücut sıcaklığını korumaya da yarar. Örneğin kutup ayıları
    derile­rinin altına büyük miktarda yağ depo etmek suretiyle soğuk ortamda yaşamlarını
    sürdürebilmektedir.</p>
<p>&nbsp;</p>
<h2><a name="9"></a>Proteinler</h2>
<p>Proteinler, amino asitlerin zincir halinde birbirlerine bağlanması sonucu oluşan büyük organik
    bileşiklerdir. Proteinler, açlık anında en son tüketilirler. Kimyasal sindirimleri midede
    başlar. Proteinler, amino asitlerin yapıtaşlarından oluşan polimerlerdir. Her proteinin
    kendisine has özelliklerinin olmasını sağlayan özel amino asit dizilimleri vardır. Canlılarda
    kullanılan 20 çeşit amino asit (canlıdan canlıya değişiklik gösterebilir) vardır.</p>
<p>Aminoasidin merkezin­deki karbon atomuna bir karboksil grubu, bir amino grubu, hidrojen atomu ve
    R ile sembolize edilen değişken bir grup bağlanmıştır. R grubunun farklı olması amino asitlerin
    çeşitliliğini sağlar.</p>
<p>Amino asitler proteinleri oluşturmak için birbirlerine peptit bağları ile bağlanırlar. İki
    aminoasit birleşirse oluşan bileşik dipeptit, üç aminoasit birleşirse tripeptit, çok sayıda
    aminoasit birleşirse polipeptit adını alır.</p>
<p>Polipeptit kavramı protein kavramının eş anlamlısı değildir. Bir protein, bir ya da birkaç
    polipeptidin çok özel bir şekilde bükülüp kıvrılarak özgül biçim kazanmasıyla işlevsel hale
    gelir. Hücrede protein sentezi ribozom denilen organelde gerçekleşir. Protein sentezi sırasında
    amino asitlerin dizilişini DNA belirler.</p>
<p>Aminoasitlerin çeşidi, sayısı ve dizilişlerinin farklı olması her canlıdaki protein çeşitlerinin
    de birbirinden farklı ol­masına yol açar.</p>
<p>Vücutta üretilemeyen ve besinlerle alınması gereken amino asitlere &#8220;
    <strong>temel (esansiyel) amino asitler</strong>&#8221; denir.
    Sıcaklık, pH, tuz derişimi gibi etkenler proteinlerin üç boyutlu yapısını bozar. Bu olaya
    <strong>denatürasyon</strong> denir.</p>
<p>Canlılar için Önemi
</p>
<p><strong>&#8211;</strong> Vücut dokularının onarım ve
    yapımında kullanılırlar.</p>
<p><strong>&#8211;</strong> Enzim ve hormon gibi yaşamsal
    olayları düzenleyen moleküllerin yapısına katılırlar.</p>
<p><strong>&#8211;</strong> Kas, kemik, kıkırdak gibi dokuların
    yapısına katılırlar.</p>
<p><strong>&#8211;</strong> Kanın pıhtılaşmasında rol oynarlar.
    Çünkü pıhtılaşmayı sağlayan fibrinojen molekülü protein yapılıdır.</p>
<p><strong>&#8211;</strong> Vücuttaki asit-baz dengesini
    korumada rol oynarlar. Çünkü proteinleri oluşturan amino asitlerin amino grubu bir baz gibi,
    karboksil grubu da bir asit gibi davranır (amfoterlik özelliği). Böylece hücrede meydana gelen
    pH değişiklikleri tamponlanmış olur.</p>
<p><strong>&#8211;</strong> Alyuvarlardaki hemoglobinin
    yapısında bulundukları için oksijenin dokulara taşınmasında görev yaparlar.</p>
<p><strong>&#8211;</strong> Vücutta bağışıklığın sağlanmasında
    görev yaparlar. Çünkü mikroplara karşı vücudun savunmasında görevli anti­korlar proteinden
    yapılmıştır.</p>
<p><strong>&#8211;</strong> Albumin ve globulin gibi kan
    proteinleri kan plazmasının ozmotik basıncını dengelemede rol oynarlar. Kasların kasılmasında
    görev alırlar.</p>
<p><strong>&#8211;</strong> Hücre zarının yapısına katılırlar ve
    madde geçişlerinde görev yaparlar.</p>
<p><strong>&#8211;</strong> Uzun süren açlık durumlarında
    (karbonhidrat ve yağlar tükendikten sonra) enerji kaynağı olarak kullanılırlar.</p>
<p>&nbsp;</p>
<h3><a name="10"></a>Nükleik Asitler</h3>
<p><strong>&#8211;</strong> Nükleik asitler her hücrede bulunan
    genler ve kalıtsal faktörlerle ilgili protein sentezinin anahtar maddeleridir.<br/>
    <strong>&#8211;</strong> İlk kez hücre çekirdeğinden izole
    edildiği için adına “nüklein” yada “nüklein maddesi” denmiştir.<br/>
    <strong>&#8211;</strong> Ancak, çekirdek dışında da nükleik
    asitlere rastlandığı bilinmektedir.<br/>
    <strong>&#8211;</strong> Nükleik asitler kalıtsal bilgileri
    depolar ve aktarırlar.<br/>
    <strong>&#8211;</strong> Proteinlerde polipeptid zincirleri
    gibi nükleik asitler de nükleotidlerden kurulur.<br/>
    • Nükleotidler ise molar oranları 1:1:1 olan 3 çeşit maddeden oluşur:</p>
<p><strong>*</strong> Pentoz<br/>
    <strong>*</strong> Fosfat grup<br/>
    <strong>*</strong> Azotlu baz (purin ya da pirimidin)</p>
<p><strong>Pürin:</strong> Pürin grubu bazlar çift halkalı olup
    Adenin (A) ve Guanin (G) olmak üzere iki çeşittir. Adenin ve guanin bazları hem RNA hem de
    DNA’nın yapısında bulunur.</p>
<p><strong>Pirimidin:</strong> Pirimidin grubu bazlar tek
    halkalı olup Sitozin (C), Timin (T) ve Urasil (U) baslarını içerir. Bu bazlardan sitozin, hem
    DNA hem de RNA’da bulunur. Buna karşılık Timin sadece DNA’da , Urasil ise sadece RNA’da yer
    alır.</p>
<p><strong>DNA (Deoksiribonükleik Asit)</strong></p>
<p>Sarmal oluşturan iki nükleotit zincirinden meydana gelmiş merdivene benzer bir moleküldür.</p>
<p>Şeker-fosfat omurgaları sarmalın dışında yer alırken, azotlu bazlar sarmalın iç kısmında
    birbirleriyle eşleşirler. İkili sarmal içinde belirli bazlar birbirlerine uygunluk gösterir.
    Adenin bazı daima timin bazıyla, guanin bazı ise daima sitozin bazıyla eşleşir.</p>
<p>Adenin bazı ile timin bazı arasında iki, guanin bazı ile sitozin bazı arasında üç tane zayıf
    hidrojen bağı kurulur.</p>
<p>DNA’yı oluşturan zincirlerden birinin baz sırası bilinirse, bunu tamamlayan ikinci zincirin baz
    sırası da bulunabilir. Örneğin birinci zincirin baz sırası ATTCGACG şeklinde ise, diğer zincirin
    baz sırası TAAGCTGC şeklinde olur.</p>
<p>DNA’nın başlıca iki önemli fonksiyonu vardır. Bunlardan birincisi hücre bölünmesinden önce
    kendisini eşlemesidir. Bu olaya replikasyon denir. Böylece genetik bilginin yavru hücrelere
    aynen geçmesi sağlanmış olur. DNA’nın ikinci fonksiyonu, sentezlediği RNA sayesinde her hücrenin
    kendine özgü protein oluşturmasını sağlamaktır.</p>
<p><strong>RNA (Ribonükleik Asit)</strong></p>
<p>RNA tek sıra nükleotitten oluşur. Bu nedenle RNA’da, G=C ve A=U olma zorunluluğu yoktur. RNA’nın
    işlevi, DNA’dan aldığı genetik şifreye göre protein sentezini gerçekleştirmektir. RNA molekülü
    ribozomlarda, sitoplazmada, çekirdekte, mitokondri ve kloroplastlarda bulunur. RNA molekülü
    kendisini eşleyemez; DNA molekülü üzerindeki bilgiye göre gerekli RNA molekülleri sentezlenir.
    Bu yüzden her hücredeki RNA molekülü miktarı farklıdır.. Kas hücreleri gibi protein sentezinin
    yoğun olduğu hücrelerde fazla miktarda bulunur.</p>
<p>Görevlerine göre hücrede üç çeşit RNA bulunur.</p>
<p><strong>Mesajcı RNA (mRNA):</strong> DNA’dan aldığı genetik
    bilgiyi, belirli şifreler halinde sitoplazmadaki ribozomla taşır. Bu bilgi sentezlenecek
    proteinin amino asit diziliş sırasını belirler.</p>
<p><strong>Taşıyıcı RNA (tRNA):</strong> Sitoplazmadaki amino
    asitleri tanır ve ribozomla taşır.</p>
<p><strong>Ribozomal RNA (rRNA):</strong> Proteinlerle birlikte
    ribozomların yapısını meydana getirir.</p>
<p>&nbsp;</p>
<h3><a name="11"></a>ATP</h3>
<p>Adenozin trifosfat yani ATP; karbon (C), hidrojen (H), oksijen (O), azot (N) ve fosfat (P)
    içeren, tüm canlı hücrelerinde enerji dönüşümlerinde rol alan organik bir bileşiktir. Biyolojide
    karşımıza çok çıktığı için ATP nedir diye merak etmiş olabilirsiniz. ATP yapısında adenin bazı,
    riboz şekeri ve üç fosfat grubu içeren özel bir nükleotittir.</p>
<p>Azotlu organik bir baz olan adeninin beş karbonlu bir şeker olan riboza bağlanmasıyla oluşan
    yapıya “adenozin”; bu yapıya sırasıyla birinci, ikinci ve üçüncü fosfat gruplarının eklenmesiyle
    oluşan bileşiklere de sırasıyla adenozin monofosfat (AMP), adenozin difosfat (ADP) ve adenozin
    trifosfat (ATP) adı verilir.</p>
<p>ATP’nin fosfat grupları arasında yer alan iki bağa “yüksek enerjili fosfat bağı” denir. Bu bağlar
    kırıldığında enerji açığa çıkar. Canlı hücreler bu enerjiyi hücre içerisinde gerçekleşen
    metabolik faaliyetlerde kullanır.</p>
<p>ADP’den ATP sentezine fosforilasyon denir. Fosforilasyon 4’e ayırılır.</p>
<p><strong>Substrat düzeyinde fosforilasyon:</strong> Bütün
    oksijensiz solunum çeşitlerinde ve oksijenli solunumun bir kısmında ATP üretilmesine substrat
    düzeyinde fosforilasyon denir. Substrat düzeyinde fosforilasyon sitoplazmada gerçekleşir. ATP
    çok verimi düşüktür. Bütün canlılar substrat düzeyinde fosforilasyon yapabilir.</p>
<p><strong>Oksidatif fosforilasyon:</strong> Oksijenli solunumun
    ETS evresinde gerçekleşir. Çok sayıda ATP üretilir. Verimi diğer fosforilasyon çeşitlerine göre
    çok yüksektir. Oksijenli solunum yapan canlılar oksidatif fosforilasyon yapabilir.</p>
<p><strong>Fotofosforilasyon:</strong> Fotosentez sırasında
    açığa çıkan enerjiyi kullanılarak gerçekleşen fosforilasyon çeşididir. Sadece fotosentez yapan
    canlılar fotofosforilasyon yapabilir.</p>
<p><strong>Kemofosforilasyon:</strong> Kemosentez sırasında
    açığa çıkan kimyasal enerjiden yararlanılarak gerçekleştirilen fosforilasyon çeşididir. Sadece
    kemosentez yapan canlılar kemofosforilasyon yapabilir.</p>
<h3><a name="12"></a>Enzimler</h3>
<p>Canlı hücrelerde görev yapan ve biyokimyasal tepkimelerin gerçekleşmesi için gerekli olan
    aktivasyon enerjisini düşüren katalizörlere denir. Enzimler olmasaydı bütün (enzimlerin etki
    ettiği) tepkimeler çok daha uzun zamanda çok daha az miktarda parçalanırdı. Örneğin Karaciğerde
    üretilen katalaz enzimi; H2O2 (hidrojen peroksiti) 1 saniyede 5.000.000 tanesini parçalar. Eğer
    katalaz enzimi bu tepkimede kullanılmasaydı tepkime 300 yıl sürecek ve sadece 1 tane H2O2
    molekülü parçalanacaktı.</p>
<p>Vücuttaki görevi
</p>
<p><strong>&#8211; </strong>Reaksiyon hızını canlılar için uygun
    bir seviyeye indirmek.<br/>
    <strong>&#8211; </strong>Reaksiyonun başlaması için gerekli
    aktivasyon enerjisinin düşürülmesi. Böylece canlı daha az enerji harcayarak tepkimeyi
    başlatır.<br/>
    <strong>&#8211; </strong>Reaksiyon oluşurken açığa çıkan
    enerjinin canlıya zarar vermeyecek düzeyde tutulmasını sağlamak.</p>
<p><strong>Basit enzimler:</strong> Sadece protein kısımdan
    meydana gelmiş enzimlerdir. Örnek olarak sindirim enzimleri verilebilir.</p>
<p><strong>Bileşik enzimler:</strong> Protein olan esas kısmın
    yanında protein olmayan organik veya inorganik yardımcı kısımların birlikte bulunmasıyla oluşur.
    Protein kısmına apoenzim kısım denir. Yardımcı kısmı ise; vitamin bağlanarak (koenzim) veya
    mineral bağlanarak (kofaktör) oluşabilir.</p>
<h3><a name="13"></a>Hormonlar</h3>
<p>Vücudumuzdaki özelleşmiş hücre grupları tarafından üretilip kana salgılanan kimyasal maddelerdir.
    Vücut içinde organlar arasındaki haberleşmeyi ve koordinasyonu sağlar. Düzenleyici
    moleküllerdir. Bazıları protein, bazıları streoit, bazıları ise amino asit yapılıdır. Her
    hormonun kanda belirli bir eşik değeri vardır. Seviyelerindeki azalma ya da çoğalma hastalıklara
    sebep olur ve ölçülmesi ya da takip edilmesi gereken durumlar olabilir.</p>
<p>Hayvanlarda hormonların üretildiği özelleşmiş hücre gruplarına salgı bezi denir. Bitkilerde salgı
    bezi yoktur. Bitkisel hormonlar, özel hücre grupları tarafından üretilip taşıma sistemi ile
    görevli oldukları yere aktarılır.</p>
<p>&nbsp;</p>
<h3><a name="14"></a>Vitaminler</h3>
<p>Organik yapılı moleküllerdir. Sindirime uğramadan hücre zarından geçebilirler. Enerji verici
    değillerdir. Düzenleyici olarak kullanılırlar. Oksijen, ışık, metal ve sıcaklıktan
    etkilenirler.</p>
<p>Vücuttaki görevi
</p>
<p><strong>&#8211; </strong>Büyüme ve gelişmede
    etkilidirler.<br/>
    <strong>&#8211; </strong>Üremede etkilidirler.<br/>
    <strong>&#8211; </strong>Vücudun direncinin artmasını
    sağlarlar.<br/>
    <strong>&#8211; </strong>Enzimlerin yapısına koenzim olarak
    katılırlar.</p>
<p><strong>A vitamini:</strong> A vitamini yağda eriyen
    vitaminlerdendir. Karaciğerde depolanan bu vitamin ısıya ve pişirmeye dayanıklıdır.
    Enfeksiyonlara karşı direnci arttırır normal büyüme, üreme, kemik ve diş gelişimi, görme için
    gereklidir. Cildin tırnakların ve saçların sağlıklı kalmasını sağlar. Diş ve dişetleri için
    büyük önem taşır .</p>
<p><strong>Hangi besinlerde bulunur:</strong> Kayısı, kuşkonmaz,
    maydanoz, ıspanak, havuç, kereviz, marul, portakal, erik, domates.</p>
<p><strong>B1 vitamini:</strong> Kasların ve sinir sisteminin
    faliyeti için gereklidir.Yetersizliğinde iştahsızlık, huzursuzluk, bellek zayıflığı ve dikkat
    azalması görülür. Bu vitamin öncelikle şeker hastalığı, doku sertleşmesi, sinirsel hastalıklar
    önlenmesinde kullanılır ve yaşlı insanların zihinsel fonksiyonların sürdürebilmesine yardımcı
    olur.</p>
<p><strong>Hangi besinlerde bulunur:</strong> Buğday, kepek,
    bira mayası, taze sebze meyve, koyun eti, sığır eti, balık eti, yumurta, süt.</p>
<p><strong>B2 vitamini:</strong> suda eriyen bir vitamindir ve
    vücutta depolanmaz. Eksikliğinde dilde kızarma, yanma hissi, ağız çevresi ve dudaklarda kızarma,
    tahriş, çatlaklar, gözlerde kaşıntı, yanma hissi, katarakt oluşumu, saçların dökülmesi,
    çocuklarda büyüme yavaşlaması, kilo kaybı, sindirim sorunları oluşur.</p>
<p><strong>Hangi besinlerde bulunur:</strong> Buğday unu,
    patates, et, süt, yumurta, peynir, kepek, yeşil sebzeler, havuç, fındık, yer fıstığı, mercimek.
</p>
<p><strong>B3 vitamini:</strong> protein, yağ ve karbonhidrat
    metabolizması için gerekli olan bir vitamindir. Yetersiz beslenme sonucu deriyi sinir sistemini
    tutan pellegra adlı hastalık ortaya çıkar. Hücrelerin oksijeni kullanabilmeleri için gereklidir.
    Midede sindirimin temel taşları olan asitlerin üretimini sağlar.</p>
<p><strong>Hangi besinlerde bulunur:</strong> Bira mayası,
    kepek, yer fıstığı, sakatat, kırmızı et, balık, buğday, baklagiller, un, yumurta, süt, limon,
    kabak, incir, portakal, hurma.</p>
<p><strong>B6 vitamini:</strong> Sinir sistemi ve hormonların
    çalışmasını düzenler.Vücudun savunmasında antikor ve akyuvar oluşumunda rol oynar. Eksikliğinde
    migren tipi baş ağrısı, kansızlık, ciltte kuruluk, görme problemleri, uyuşukluk, adele zayıflığı
    ve krampları oluşur . Hayvansal ve bitkisel besinlerde düşük yoğunlukta bulunur.</p>
<p><strong>Hangi besinlerde bulunur:</strong> Muz, avakado,
    tavuk eti, patates, ıspanak, bezelye, bira mayası, havuç, yumurta, balık.</p>
<p><strong>B12 vitamini:</strong> Normal büyüme gelişmede olumlu
    rol oynar. Sinir hasarlarında tedavi edici rol oynar. Besinlerle veya sigara gibi
    alışkanlıklarla vücuda giren siyanürü etkisiz hale getirir. Eksikliğinde dilde hassasiyet,
    şişme, kızarma, hayal görme, depresyon, adalelerde kasılmalar, sinir iltihaplarına bağlı olarak
    el ve ayaklarda uyuşma, karıncalanma, yanma şikayetleri oluşur .</p>
<p><strong>Hangi besinlerde bulunur:</strong> Süt, yumurta akı,
    peynir, balık, karides, dana eti, dana karaciğeri, böbrek, midye, dil balığı, ringa balığı,
    uskumru, sardalya.</p>
<p><strong>C vitamini:</strong> Vücudumuz C vitaminini üretemez
    bitkiler ve bazı hayvanlar bu vitamini üretebilmektedir. Besinlerle alınan vitamin 2 saat
    içersinde kullanılır 4 saat sonunda kandan uzaklaşır. Yaraların iyileşmesini, damarların
    sağlıklı olamalarını sağlar.Vücudun savunma sistemini artırıcı etkisi vardır. Histamin yapımını
    azaltarak allerjik olayların şiddetini düşürür. Eksikliğinde diş eti kanamaları ve çekilmeleri
    olur. Göz merceği ve akciğer gibi yapılarda antioksidan olarak çalışır.</p>
<p><strong>Hangi besinlerde bulunur:</strong> Siyah üzüm,
    narenciye, çilek, kavun, karpuz, yeşil biber, maydanoz, brokoli, havuç, soğan, bezelye, muz,
    kabak, lahana, ıspanak.</p>
<p><strong>D vitamini:</strong> İnce bağırsaklardan kalsiyum ve
    fosforun emilimini düzenleyerek kemik büyümesi, sertleşmesi ve tamiri üzerinde etkili olur.
    Böbrek hastalıklarında düşük kan kalsiyumu seviyesini düzenler. Kas kasılmalarını önler.
    Kalsiyumla birlikte kemik gelişimini kontrol eder. Bebekler ve çocuklarda kemik ve dişlerin
    normal gelişme ve büyümesini sağlar.</p>
<p><strong>Hangi besinlerde bulunur:</strong> Balık yağı, balık,
    yumurta, tereyağı, ringa balığı, uskumru fileto, somon balığı, tuna balığı.</p>
<p><strong>E Vitamini Toksisitesi:</strong> Bir kişinin doğal
    kaynaklarla E vitamininde doz aşımı yapması olasılığı çok düşüktür. Doz aşımı yapan çoğu insan,
    E vitamini takviyesi aldığından dolayı meydana gelmiştir. Yüksek dozda E vitamini takviyesi,
    kanama ve beyinde ciddi kanama riskini artırabilir. Yüksek E vitamini seviyeleri de doğum
    kusurları riskini artırabilmektedir.</p>
<p><strong>K vitamini:</strong> Besinlerle birlikte kalın
    bağırsaktaki bakteriler tarafından da sentezlenir. Gereksiz antibiyotik kullanımı bakterileri
    öldürdüğünden dolayı K vitamini eksikliği görülür.</p>
<p><strong>Hangi besinlerde bulunur:</strong> Ispanak, brokoli
    ve marul gibi yeşil yapraklı sebzeler, yaban mersini ve incir gibi bazı meyveler, et, peynir,
    yumurta ve soya fasulyesi.</p>
</html>