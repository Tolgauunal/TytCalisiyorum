<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<h1><strong>SAYI SİSTEMLERİ:</strong><strong><br/>
</strong></h1>
<p><strong><span style="text-decoration: underline;">A. SAYI BASAMAĞI:</span></strong></p>
<p>4 bir basamaklı, 14 iki basamaklı, 345 üç basamaklı, 8716 dört basamaklı bir doğal sayıdır. Buna
    göre, bir doğal sayıda kaç tane rakam varsa sayı o kadar basamaklıdır.</p>
<p><strong><span style="text-decoration: underline;">B. ÇÖZÜMLEME:</span></strong><strong><br/>
</strong></p>
<p>Doğal sayıyı oluşturan rakamların bulunduğu yerdeki değerine basamak değeri denir.</p>
<p>Basamak değerlerinin toplamına o sayının çözümlenmiş biçimi denir.</p>
<p><em>Üç basamaklı abc sayısı aşağıda çözümlenmiştir.</em></p>
<ul>
    <li>ab = 10 <strong>×</strong> a + b</li>
    <li>abc = 100 <strong>×</strong> a + 10 <strong>×</strong> b + c</li>
    <li>aaa = 111 <strong>×</strong> a</li>
    <li>ab + ba = 11 <strong>×</strong> (a + b)</li>
    <li>ab – ba = 9 <strong>×</strong> (a – b)</li>
    <li>abc – cba = 99 <strong>×</strong> (a – c)</li>
    <li>abcd = cd + 100 <strong>×</strong> ab = bcd + 1000 <strong>×</strong> a</li>
</ul>
<p><strong><span style="text-decoration: underline;">C. TABAN</span></strong></p>
<p>Bir sayının tanımladığı sayma sistemine sayının<strong><em> tabanı</em></strong> denir.</p>
<p>Z taban olmak üzere,</p>
<p>(abcd)<sub>z</sub> = a <strong>×</strong> Z<sup>3</sup> + b <strong>×</strong> Z<sup>2</sup> + c
    <strong>×</strong> Z + d dir.</p>
<p>Burada,</p>
<ul>
    <li>Z, 1 den büyük ve doğal sayıdır.</li>
    <li>a, b, c, d rakamları Z den küçüktür.</li>
    <li>Taban belirtmeden kullandığımız sayılar 10 luk tabana göredir.</li>
    <li>(abc,de)<sub>T</sub> = a <strong>×</strong> Z<sup>2</sup> + b <strong>×</strong> Z + c + d
        <strong>×</strong> Z<sup>–1</sup> + e <strong>×</strong> Z<sup>–2</sup> dir.
    </li>
</ul>
<h3><strong><em>1. Onluk Tabanda Verilen Sayının Herhangi Bir Tabana Çevrilmesi</em></strong></h3>
<p>Onluk tabanda verilen sayı, hangi tabana çevrilmek isteniyorsa, o tabana bölünür. Bölüm tekrar
    tabana bölünür. Bu işleme bölüm 0 olana kadar devam edilir.</p>
<p>Ardışık olarak yapılan bu bölmelerden kalanlar sondan başlayarak (ilk kalan son rakam olacak
    şekilde) sıralanmasıyla istenen sayı oluşturulur.</p>
<h3><strong>2. Herhangi Bir Tabanda Verilen Sayının 10 luk Tabana Çevrilmesi</strong></h3>
<p>Herhangi bir tabandan 10 luk tabana geçirilirken verilen sayı, ait olduğu tabana göre
    çözümlenir.</p>
<h3><strong>3. Herhangi Bir Tabanda Verilen Sayının Başka Bir Tabanda Yazılması</strong></h3>
<p>Herhangi bir tabanda verilen sayı önce 10 tabanına çevrilir. Bulunan değer istenen tabana
    dönüştürülür.</p>
<h3><strong>4. Taban Aritmetiğinde Toplama, Çıkarma, Çarpma İşlemleri</strong></h3>
<p>Değişik tabanlarda yapılacak işlemler 10 luk sistemdekine benzer biçimde yapılır.</p>
<p>K tabanında verilen sayılarda toplama ve çarpma işlemleri bilinen cebirsel işlem gibi yapılır,
    ancak sonuç T den büyük çıkarsa içinden K ler atılıp kalan alınır. Atılan K adedi elde olarak
    bir sonraki basamağa ilave edilir.</p>
<p>Çıkarma işlemi yapılırken 10 luk sistemdekine benzer biçimde, bir soldaki basamaktan 1 (bir)
    almak gerektiğinde, bu 1 in aktarıldığı basamağa katkısı tabanın sayı değeri kadardır. Fakat
    alındığı basamaktaki rakam 1 azalır.</p>
<p><img loading="lazy" class="size-full wp-image-615 aligncenter" title="Sayi_Sistemleri"
        src="images/matematik/sayılar/sayilar1.gif" alt=""
        width="271" height="121"/></p>
</html>
