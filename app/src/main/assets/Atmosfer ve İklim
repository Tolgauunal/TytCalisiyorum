<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<p><strong>İKLİM </strong></p>
<p>Geniş bir sahada, uzun yıllar boyunca (40 – 50 yıl) devam eden, atmosfer olaylarının ortalamasına
    iklim denir.<span id="more-4057"></span></p>
<p><strong>HAVA DURUMU</strong></p>
<p>Dar bir sahada, kısa süre içerisinde görülen atmosfer olaylarına <strong>hava durumu </strong>denir.
</p>
<p><strong>KLiMATOLOJİ</strong></p>
<p>Geniş sahalarda, uzun yıllar devam eden atmosfer olaylarının ortalamalarını tespit ederek, iklim
    bölgelerini ve karakterlerini inceleyen bilim dalına <strong>klimatoloji</strong> denir.</p>
<p><strong>METEOROLOJİ</strong></p>
<p>Dar sahalarda, kısa süreli atmosfer olaylarını inceleyen bilim dalına
    <strong>meteoroloji </strong>denir.</p>
<p><strong>ATMOSFER ve ÖZELLİKLERi</strong></p>
<p>Dünya’yı gazlardan meydana gelen bir geosfer (tabaka) kuşatır. Buna <strong>atmosfer</strong>
    denir.</p>
<p><strong>Atmosferin Katları</strong></p>
<p>Atmosfer, yerçekimi etkisiyle iç içe kürelerden meydana gelmiştir. Bunların yoğunlukları ve
    bileşimleri birbirinden farklıdır.</p>
<p><strong>Troposfer: </strong>Atmosferin en alt tabakasıdır. Ekvator üzerindeki kalınlığı 16 – 17
    km, 45° enlemlerinde 12 km, kutuplardaki kalınlığı ise 9 – 10 km dir. Bunun nedeni, Ekvator’daki
    hava kütlelerinin ısınarak yükselmesi, kutuplarda ise soğuyan havanın ağırlaşarak alçalmasıdır.
    iklim olayları troposferin 3 – 4 km lik kısmında meydana gelir. Çünkü, iklim olaylarında çok
    etkili olan su buharı troposferin 3 – 4 km lik kısmında bulunur. Troposfer daha çok yerden
    yansıyan ışınlarla ısınır.</p>
<p>Atmosferdeki gazların % 75′i troposfer katında bulunmaktadır.</p>
<p><strong>Stratosfer:</strong> Troposferden itibaren 17 – 30 km ler arasında bulunur. Bu tabakada
    su buharı olmadığı için, iklim olayı görülmez. Stratosferde sıcaklık değişimi yok gibidir.
    Sıcaklık –45°C civarındadır. Stratosferde yerçekimi çok azaldığı için cisimler gerçek
    ağırlıklarını kaybederler. Üst kısımlarında ozon gazı bulunur.</p>
<p><strong>Şemosfer</strong>: Stratosferden sonra 30 – 90 km ler arasında bulunur. iki kısımdan
    oluşur.</p>
<p><strong>a. Ozonosfer:</strong> içerisinde bulundurduğu ozon gazından dolayı bu ismi almıştır.
    Güneş’ten gelen ve canlı yaşamı için zararlı olan ışınları (Ultraviyole ışınları gibi) tutar.
    Bundan dolayı canlıların koruyucu katıdır. Dünya’nın aşırı ısınıp, soğumasını önler.</p>
<p><strong>b. Kemosfer:</strong> Bu katmana kemosfer denilmesinin nedeni, içerisinde bazı kimyasal
    olayların meydana gelmesidir. Az miktarda zararlı ışınların tutulması burada da görülür.</p>
<p><strong>İyonosfer:</strong> Şemosferden sonra 90 – 300 km’ler arasında bulunur. Bu tabakadaki
    gazlar ultraviyole ışınlarının etkisi ile iyonlara ayrılmıştır. iyonlaşma sırasında açığa çıkan
    enerji ile sıcaklığı yükselmiştir.<br/>
    (250 °C) iyonlar arasında elektron alışverişi son derece fazladır. Bundan dolayı haberleşme
    sinyalleri, radyo dalgaları bu tabakadan yansır.</p>
<p><strong>Eksosfer:</strong> Atmosferin en üst ve en dış sınırını oluşturur. Eksosferde bazı gaz
    molekülleri yerçekimi etkisinden kurtularak uzaya kaçar. Bu nedenle dış sınırı kesin olarak
    tespit edilememekte, 10.000 km ye kadar çıktığı sanılmaktadır.</p>
<p><strong>Atmosferin Faydaları</strong></p>
<ul>
    <li>İklim olayları meydana gelir.</li>
    <li>Canlı yaşamı için gerekli gazları ihtiva eder.</li>
    <li>Güneş’ten gelen zararlı ışınları tutar.</li>
    <li>Dünya’nın aşırı ısınmasını ve soğumasını engeller.</li>
    <li>Dünya ile birlikte dönerek sürtünmeden doğacak yanmayı engeller.</li>
    <li>Uzaydan gelen meteorların parçalanmasına neden olur.</li>
    <li>Güneş ışınlarının dağılmasını sağlayarak, gölgede kalan kısımların da aydınlanmasını sağlar.
        Bir başka ifade ile gölgelerin tam karanlık olmasını önler.
    </li>
    <li>Işığı, sesi, sıcaklığı geçirir ve iletilmesini sağlar.</li>
    <li>Hava akımları sayesinde gündüz olan kesimlerin aşırı sıcak, gece olan kesimlerin de aşırı
        soğuk olmasını engeller.
    </li>
</ul>
</html>