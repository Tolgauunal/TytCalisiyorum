<html>
<style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}



</style>
<h2><a name="1"></a>Bitkilerin Yapısı</h2>
<h3>Çiçekli Bitkilerin Temel Kısımları</h3>
<p>Bitkilerin toprak üstü organ sistemine sürgün sistem, toprak altı organ sistemine kök sistem
    denir.</p>
<p>Sürgün sistemi dallar ve gövdeden oluşur. Gövenin dallarının üzerinde yapraklar, çiçekler,
    tomurcuklar ve meyveleri bulunur. Tomurcuklar yeni dalları, yaprakları ve çiçekleri oluşturur.
    Çiçek ve dal tomurcukları birçok bitki çeşidi tarafından meydana getirilen genç
    sürgünlerdir.</p>
<p>Toprak altı organ sistemi bitkinin toprağa bağlanması, su ve minerallerini almasını sağlayan
    kısımdır.</p>
<p>&nbsp;</p>
<h3>Bitkisel Dokular</h3>
<p>Dokular; aynı görevi yapmak üzere özelleşmiş hücre topluluklarıdır.</p>
<p>Yüksek yapılı bitkilerde bulunan dokular üstlendikleri görevlere göre meristem, temel, iletim ve
    örtü doku olmak üzere dört gruba ayrılır.</p>
<p><strong>Meristem Doku</strong></p>
<p>Meristem doku (bölünür, sürekli, sürgen, değişken doku) bitkilerin büyüme bölgelerinde bulunan ve
    sürekli bölünebilme yeteneğine sahip hücrelerden oluşan bir bitkisel dokudur.</p>
<p><span style="color: #000000"><strong>&#8211;</strong> </span>Meristem dokuda hücreler arası
    boşluklar yoktur.<br/>
    <span style="color: #000000"><strong>&#8211;</strong> </span>Çekirdekleri büyük, sitoplazmaları
    fazla, kofulları küçük, çeperleri ince ve metabolizmaları hızlı olan hücrelerdir.<br/>
    <span style="color: #000000"><strong>&#8211;</strong> </span>Meristem doku hücrelerinin temel
    özelliği sık sık bölünerek(mitoz) yeni hücreler meydana getirmesidir.<br/>
    <span style="color: #000000"><strong>&#8211;</strong> </span>Meydana gelen hücreler
    farklılaşarak sürekli doku hücrelerine dönüşür.<br/>
    <span style="color: #000000"><strong>&#8211;</strong> </span>Meristem doku bulundukları yere ve
    köklerine göre ikiye ayrılır.</p>
<p>&nbsp;</p>
<p><strong>Bulundukları yere göre;</strong></p>
<p><strong>Uç (apikal) meristem:</strong> Kök, gövde veya bunların yan organlarının uçlarında
    bulunan ve bu organların boyca büyümesini sağlayan meristem dokudur.</p>
<p><strong>Ara (interkalar) meristem:</strong> Sürekli dokular arasında kalan ve bulunduğu organın
    boyca büyümesini sağlayan meristem dokuya denir.</p>
<p><strong>Yanal (lateral) meristem:</strong> Çevreye paralel bölünerek organların enine büyümesini
    sağlayan meristem dokuya ise <strong>lateral meristem</strong> denir.</p>
<p><strong>Köklerine göre;</strong></p>
<p><strong>Primer Meristem:</strong> Embriyonik dönemden beri bölünme yeteneğini kaybetmemiş
    meristem hücrelerine <strong>primer meristem</strong>
    hücreleri denir. Primer meristem daha çok bitkinin kök ve gövdelerinin uç kısımlarında bulunur.
</p>
<p><strong>Sekonder Meristem:</strong> Bölünme yeteneğini kaybetmiş parankima hücrelerinin;
    hormonların etkisiyle tekrar bölünme yeteneği kazanarak oluşturdukları meristem hücrelerine
    <strong>sekonder meristem</strong> denir.</p>
<h3>Temel Doku </h3>
<p>Temel doku, bitki bünyesinin büyük bir kısmını kaplayan sürekli dokudur. Temel doku, hücre
    çeperlerinin özelliklerine göre üç gruba ayrılır.</p>
<p><strong>Parankima</strong></p>
<p>Parankima hücreleri ince çepere sahiptir. Bitkinin çevreye uyumunu sağlamak için her türlü
    değişime uğrayabilirler. Besin maddesi bakımından zengin özsuyu ile dolu kofullar içerirler.
    Parankima dokusu ihtiyaç durumunda sekonder meristeme dönüşür. Görevlerine göre dört
    çeşittir:</p>
<p><strong>Özümleme parankiması:</strong> Yaprakların mezofil katmanında bulunan ve fotosentez
    yapmakla görevli temel dokudur. Hücreleri klorofil bakımından oldukça zengindir. Ayrıca bu doku
    terleme,fotosentez ve solunum gibi önemli metabolik olayların aktif olarak meydana geldiği
    dokudur.</p>
<p><strong>Havalandırma parankiması (aerankima):</strong> Hücreler ile dış ortam arasındaki madde
    alışverişini sağlama bakımından oldukça geniş hücreler arası boşluğa sahip temel dokudur.
    Özellikle gaz alışverişinde önemli rol oynar. Gaz alışverişini sağlamada güçlükleri bulunan su
    ve bataklık bitkilerinde yaygın olarak bulunur.</p>
<p><strong>İletim parankiması:</strong> İletim demetlerinin yapısında bulunan ve dokular arası madde
    taşınımını sağlayan dokudur.</p>
<p><strong>Depo parankiması:</strong> Su ve besin depolamakla görevli temel dokudur. Bitkinin gövde,
    rizom (toprak altı gövdesi), yumru, meyve, soğan, tohum gibi organlarında bulunur.</p>
<p><strong>Kollenkima Dokusu</strong></p>
<p>Bitkiyi eğilme, bükülme ve çarpmaya karşı koruyan, mekanik destek sağlayan sert hücrelerden
    oluşan dokudur. Kollenkima hücrelerinin parankimadan ayrılan yönü hücre çeperlerinin çok kalın
    olmasıdır. Bu kalınlaşmanın sebebi çeperde selüloz ve pektin birikimidir. Kollenkima dokusunu
    oluşturan hücreler canlı hücrelerdir.</p>
<p><strong>Sklerenkima Dokusu</strong></p>
<p>Sklerankima hücreleri aynı kollenkima hücreleri gibi bitkiyi dayanıklı ve gerilmeye karşı
    dirençli hale getirir. Bu dokuyu meydana getiren hücrelerin çeperleri selüloz, lignin gibi
    maddelerin birikmesiyle kalınlaşmıştır. Bu hücreler başlangıçta canlı olmalarına rağmen çeperin
    kalınlaşması yüzünden ölür. Sklerenkima hücreleri, taş hücreleri ve lifler olmak üzere iki
    çeşittir:</p>
<p><strong>Taş hücreleri:</strong> Tohum kabuklarında, meyve çekirdeklerinde ve meyvelerin iç
    kısmında (armut, ayva) bulunabilir.</p>
<p><strong>Lifler:</strong> Sarımsak, keten, kenevirde bulunur. Bu lifler demetler halinde bulunup
    bitkiye destek sağlar. AYrıca elbise yapımında, halat yapımında kullanılır.</p>
<h3>İletim Dokusu</span></h3>
<p>Bitkilerdeki madde taşınmasını üstlenmiş bir dokudur.Yüksek yapılı bitkilerin yapraklarında
    fotosentezle meydana gelen organik bileşiklerle topraktan alınan su ve suda çözünmüş maddeler,
    çeşitli organlara bu dokularla iletilir. İletim dokusu, yapı ve görev bakımında odun borusu
    (ksilem) ve soymuk borusu (floem) olmak üzere ikiye ayrılır.</p>
<p><strong>Ksilem:</strong> Odun boruları olarak da bilinir, bitkilerde inorganik maddelerin (su,
    mineraller vb.) taşınmasını sağlayan yapıdır. Cansız hücrelerden oluşurlar. Bölünür (meristem)
    doku hücreleri üst üste gelerek zamanla çekirdek ve sitoplazmalarını kaybeder. Hücreler
    arasındaki enine zarlar eriyerek kaybolur. Böylece, ince bir boru şeklindeki odun boruları
    oluşur. Ksilem demetler halinde bulunur. Ksilemde taşınma, aşağıdan yukarıya doğru tek yönlüdür.
</p>
<p><strong>Floem:</strong> Soymuk borular olarak da bilinir, fotosentez sonucu üretilen organik
    maddeleri yeni sürgün oluşumunda kullanmak üzere veya depo organlarında biriktirmek üzere ileten
    borucuklar. Tek sıra halinde üst üste dizilmiş canlı hücrelerden oluşur. Floem oluşurken
    hücrelerin ara çeperleri tamamen erimediğinden, yer yer delikler oluşur. Floemde fotosentez
    ürünleri bitkinin diğer organlarına taşınır. Bazı bitkilerin köklerinde sentezlenen amino
    asitler de yaprak ve diğer organlara taşınır. Floemde madde taşınması çift yönlüdür. Hücreler
    arası çeperler ksileme göre daha az eridiğinden ksilemdeki taşınmadan daha yavaştır.</p>
<h3>Örtü Doku</h3>
<p>Örtü doku; kök, gövde, yaprak ve meyvelerin üzerini örten dokudur. Epidermis ve peridermisten
    oluşur.</p>
<p><strong>Epidermis</strong></span></p>
<p>Genellikle bir hücre sırasından oluşur.<br/>
    Hücreler arasında boşluklar yoktur.<br/>
    Hücrelerinde kloroplast bulunmaz.<br/>
    Epidermis hücrelerinin dış yüzü kendileri tarafından salgılanan kutikula tabakasıyla
    örtülüdür.<br/>
    Epidermis hücrelerinin farklılaşmasıyla stomalar, hidatodlar, tüyler ve emergensler meydana
    gelir.</p>
<p><strong>Stoma:</strong> Stomalar, yaprak ve genç gövdede bulunan epidermis hücrelerinin
    farklılaşmasıyla meydana gelmiş hücrelerdir. Açılıp kapanarak, gaz alışverişini sağlarlar. Diğer
    epidermis hücrelerinden 2 temel özellikleriyle ayrılırlar: Kloroplastları vardır, bu sayede
    fotosentez yapabilirler. Çeper kalınlığı, hücrenin her tarafında aynı değildir.</p>
<p><strong>Hidatod:</strong> Yaprakların uçlarında ve kenarlarında bulunan açıklıklardır. Geceleri
    terlemenin olmadığı ya da havanın neme doyduğu zamanlarda fazla suyun damala şeklinde atılmasını
    sağlar. Stomaların aksine açılıp kapanmazlar. Odun borularıyla (ksilemle) bağlantılıdırlar.</p>
<p><strong>Tüy:</strong> Epidermanın dışa doğru oluşturduğu çıkıntılardır. Tek ya da çok hücreli
    olabilirler. Salgı işiyle ilgili olanlar gibi bazı tüy hücreleri canlıdır. Bazı hücreler ise
    canlılığını kaybetmiştir.</p>
<p><strong>Emergens (diken):</strong> Bitkinin kendini hayvanlara karşı savunmak amacıyla
    geliştirdiği yapılardandır.</p>
<p><strong>Peridermis</strong></span></p>
<p>Açık tohumlu bitkiler ile odunlu çift çenekli bitkilerin kök ve gövdelerinde, kalınlaşma
    nedeniyle epidermis parçalanır. Böylece epidermisin yerine peridermis koruma görevi yapar.
    Peridermis üzerindeki lentisel adı verilen açıklıklar gaz alışverişini sağlar. Lentiseller
    açılıp kapanma özelliğine sahip değildirler. Her zaman açıktırlar (mevsimler arası farklılık
    gösterebilir).</p>
<h2>
    <a name="2"></a>Bitkilerde Taşıma</h2>
<p>Bitkilerde 2 çeşit taşınma gerçekleşir. Bunlar; ksilemde (ve diğer yapılarda) madde taşınması ve
    floemde organik madde taşınmasıdır.</p>
<p><strong>Floem: </strong>Soymuk borular olarak da bilinir,
    fotosentez sonucu üretilen organik maddeleri yeni sürgün oluşumunda kullanmak üzere veya depo
    organlarında biriktirmek üzere ileten borucuklar. Tek sıra halinde üst üste dizilmiş canlı
    hücrelerden oluşur. Floem oluşurken hücrelerin ara çeperleri tamamen erimediğinden, yer yer
    delikler oluşur. Floemde fotosentez ürünleri bitkinin diğer organlarına taşınır. Bazı bitkilerin
    köklerinde sentezlenen amino asitler de yaprak ve diğer organlara taşınır. Floemde madde
    taşınması çift yönlüdür. Hücreler arası çeperler ksileme göre daha az eridiğinden ksilemdeki
    taşınmadan daha yavaştır.</p>
<p><strong>Ksilem:</strong> Odun boruları olarak da bilinir,
    bitkilerde inorganik maddelerin (su, mineraller vb.) taşınmasını sağlayan yapıdır. Cansız
    hücrelerden oluşurlar. Bölünür (meristem) doku hücreleri üst üste gelerek zamanla çekirdek ve
    sitoplazmalarını kaybeder. Hücreler arasındaki enine zarlar eriyerek kaybolur. Böylece, ince bir
    boru şeklindeki odun boruları oluşur. Ksilem demetler halinde bulunur. Ksilemde taşınma,
    aşağıdan yukarıya doğru tek yönlüdür.</p>
<h3>Madde Taşınması</span></h3>
<p><strong>Su ve Minerallerin Taşınması</strong></span></p>
<p>Bitkilerde su ve mineraller topraktan kök aracılığıyla alınır. Kökte bulunan kök emici tüyleri
    sayesinde bitkiye giren su, kökün içindeki merkezi silindire doğru çekilir. Bu çekilme işlemi;
    suyun hücreler arası boşluktan geçmesiyle veya suyun hücreler arası aktarılmasıyla oluşur.
    Merkezi silindire ulaşan su burada ksilem hücrelerine geçer. Daha sonra alınan su ve mineraller
    ksilem ile bitkinin gerekli kısımlarına taşınır. Gerçekleşen bu olayı destekleyen faktörler;</p>
<p><strong><span style="color: #000000">*</span> </strong>Kılcallık Olayı<br/>
    <strong><span style="color: #000000">*</span> </strong>Kök Basıncı<br/>
    <strong><span style="color: #000000">*</span> </strong>Kohezyon Kuvveti<br/>
    <strong><span style="color: #000000">*</span> </strong>Terleme (Transprasyon)</p>
<p><strong>Kılcallık Olayı</strong></span></p>
<p>Adezyon kuvveti etkisiyle gerçekleşir. Adezyon, farklı çeşit moleküllerin birbirine yapışmasıdır.
    Su molekülleri ksilem hücrelerinin çeperlerindeki selüloz moleküllerine tutunma eğilimindedir.
    Bu eğilimin sonucu olarak çok ince kılcal borulardan oluşan ksilem çeperleri suyu çekerek
    yükselmesine neden olmaktadır.</p>
<p>Ancak diğer faktörlere göre
    kılcallık, suyun yükselmesinde en az etkili olan faktördür.</p>
<p><strong>Kök Basıncı </strong></span></p>
<p>Kök emici tüyleri, toprağa göre daha yoğundur. Bu yüzden topraktan kök emici tüylerine su geçisi
    olur (ozmotik basınç farkından). Kök basıncı, toprkatan suyun emici tüye geçmesini sağlar ve
    itici bir kuvvet oluşturur. Bu da kılcallık etkisi sayesinde çok az yükselmiş suyun daha da
    yukarı doğru gitmesini sağlar.</p>
<p><strong>Kohezyon Kuvveti</strong></span></p>
<p>Bitkilerin stomaları aracılığıyla su kaybetmesine terleme (transpirasyon) denir. Terleme sonucu
    kaybedilen su yapraklarda osmotik basıncın artmasını sağlar. Kökler az yoğun ortamda
    bulunduklarından, kökten yapraklara doğru büyük bir emme kuvveti doğar.<br/>
    Su, odun borularında köklerden ağacın tepesine kadar devamlı bir su sütunu meydana getirir. Su
    molekülleri, hidrojen bağları ile birbirini çekerek birarada bulunma özelliğindedir. Buna
    kohezyon kuvveti denir. Suyun yükselmesinde en etkili faktördür.</p>
<p><strong>Terleme</strong></span></p>
<p>Terleme sonucu yapraklarda su kaybedilir ve yapraklarda osmotik basıncın artmasına neden olur.
    Böylece yaprak hürelerine suyun ilgisi artar. Suyun taşınmasında en etkili olma sırası
    terleme-kohezyon kuvveti, kök basıncı ve kılcallık.</p>
<h3>Organik Maddelerin Taşınması</span></h3>
<p>Bitkilerde fotosentezle üretilen organik ürünler, bitkinin bütün organlarına floemle taşınır.
    Floemde taşıma işlemini kalburlu borular gerçekleştirir.<br/>
    <strong>&#8211;</span> </strong>Floemdeki taşıma ksileme göre daha
    yavaştır.<br/>
    <strong>&#8211;</span> </strong>Floemde taşıma çift yönlüdür.
    Fotosentez sonucu oluşan glikoz, amino asit gibi organik moleküller yapraklardan köke doğru
    taşınırken; köklerde sentezlenen amino asit ve diğer azotlu organik moleküller kökten yapraklara
    doğru taşınır.<br/>
    <strong><span style="color: #000000">&#8211;</span> </strong>Floem’de organik madde taşınması
    basınç-akış teorisi ile açıklanır.</p>
<p>Kaynak hücrelerde üretilen organik madde, difüzyon ve aktif taşıma ile soymuk borularına geçer.
    Bunun sonucunda, soymuk borularının osmotik basıncı artar. Soymuk boruları, osmoz ile odun
    borularından su çekmeye başlar. Bunun sonucunda, soymuk borularındaki hidrostatik basınç artar.
    Bu basıncın etkisiyle glikoz; gövde, meyve ve köklerde bulunan havuz hücrelere taşınır. Soymuk
    borularındaki su, osmoz ile odun borularına geri döner.</p>
<h2>
    <a name="3"></a>Bitkilerde Beslenme</h2>
<p>Canlıların büyüme ve gelişme için ihtiyaç duydukları bir takım maddeler vardır. Bunlar canlı
    türünden türüne değişiklik gösterir. Örneğin heterotrof bir canlının büyüme ve gelişmesi için en
    çok ihtiyaç duyduğu madde besindir. Ancak bir ototrof canlı (kendi besinini kendisi ürettiği
    için); en çok ihtiyaç duyduğu madde; bu besini üretmek için bir araya getirmesi gereken
    maddelerdir.</p>
<h3>Minerallerin Alınması</span></h3>
<p>Toprakta bulunan minerallerin çok azı bitkiler tarafından kolayca alınabilir özelliktedir.
    Minerallerin bitkiler tarafından alınabilir hale dönüşmesi topraktaki mikroorganizmaların
    faaliyeti, toprağın havası ve sıcaklığı gibi birçok faktöre bağlıdır.</p>
<p>Karbon, hidrojen ve oksijen gibi elementleri bitkiye su ve CO2 aracılığıyla gelmektedir. Geri
    kalan elementler kökler aracılığıyla topraktan alınır (Topraksız yapılan tarımda bu mineraller
    çözünmüş olarak bitkiye verilir).</p>
<p><strong>Makro Elementler</strong></span></p>
<p>Bitkilerin fazla miktarda ihtiyaç duydukları minerallere (azot, potasyum, karbon, kalsiyum,
    hidrojen gibi) <strong>makro elementle</strong>r denir.</p>
<p><strong>Azot:</strong> Amino asit, nükleik asit, ATP gibi bileşiklerin yapısına katılır,
    eksikliği bitki gelişimini etkiler. Bitkilerin en fazla ihtiyaç duyduğu elementtir.</p>
<p><strong>Potasyum:</strong> Ozmotik basıncın düzenlenmesinde ve bazı enzimlerin
    aktifleştirilmesinde rol oynar.</p>
<p><strong>Magnezyum:</strong> Klorofil yapısına katılır, fotosentez ve solunumda görevli enzimlerin
    aktifleştirilmesinde rol oynar.</p>
<p><strong>Mikro Elementler</strong></p>
<p>Bitkilerin çok az gereksinim duyduğu klor, demir, bor, mangan, sodyum, çinko, bakır, nikel gibi
    elementlerde mikro elementlerdir.</p>
<p><strong>Klor:</strong> Fotosentezde ve hücre bölünmesinde görev alır. Klor eksikliğinde yapraklar
    kurur.</p>
<p><strong>Demir:</strong> Klorofil sentezinde rol oynar ve sitokromların yapısına katılır.</p>
<p><strong>Çinko:</strong> Birçok enzimin aktifleştirilmesinde ve klorofilin sentezinde rol oynar.
</p>
<h3>Minumum Yasası</span></h3>
<p>Bitkiler kendisi için gerekli besin tuzların mikro ve makro element olarak alır. Potasyum,
    kalsiyum, magnezyum, azot, fosfor makro elementlerdir. Demir, bor, sodyum, çinko, bakır, klor
    ise mikro elementlerdir. Mikro elementler bitkinin daha az ihtiyaç duyduğu elementtir. Bitkinin
    gelişimini topraktan en az olan elementle sınırlı kalmasına <strong>minimum yasası</strong>
    denir.</p>
<h3>Beslenme ile İlgili Kavramlar</span></h3>
<p><strong>Gübre:</strong> Bitkinin ihtiyacı olan Azot, kalsiyum ve potasyum gibi pek çok minerali
    içeren doğal veya sentetik maddelere gübre denir. Toprakta yeterli mineral tuzları olmadığında
    gübreleme yapılabilir.</p>
<p><strong>Mikoriza:</strong> Bazı bitkilerin kökleriyle ortak yaşam, simbioz ilişkisi, geliştirmiş
    olan mantarlara verilen isimdir. Mikoriza sayesinde mantarlar ihtiyaç duydukları besinleri
    bitkiden alırlar, buna karşılık bitki ise su ve mineralleri emmesi için geniş bir yüzey alanı
    sağlar.</p>
<p><strong>Nodüller:</strong> Bitki köklerinde bakterilerin oluşturduğu yumrulardır. Nodüldeki
    bakteriler havadaki serbest azotu bağlayarak bitkinin azot ihtiyacını karşılar. Baklagillerde
    rizobium bakterileri kökte nodüller oluşturur.</p>
<h2>
    <a name="4"></a>Büyüme ve Hareket</h2>
<h2>Büyüme</h2>
<p>Bitkiler canlıların ortak özelliklerinden olan büyüme, gelişme ve hareket etmeyi sağlar.</p>
<h3>Bitkilerin Büyümesini Etkileyen Faktörler</span></h3>
<p>Çimlenme sonucu oluşan bitki filizinin önce kökü, sonra gövde ve yaprakları oluşur. Bitki
    yaprakları oluştuktan sonra bitkinin büyümesi için fotosentez ve solunum yapması gerekir. Bitki
    büyüdükçe gövde uzunluğu, yaprak ve kök sayısı artar.</p>
<p>Bitki fotosentez yapabilmek için su (nem), karbondioksit gazı, madensel tuzlar, sıcaklık ve ışık
    enerjisine yani güneş ışığına, solunum yapmak için besin (glikoz) ve oksijene ihtiyaç duyar.
    Bitkinin büyümesi için gerekli olan ışık, çimlenme için gerekli değildir.</p>
<h3>Çevresel Faktörler</span></h3>
<p>Bitkinin büyümesini etkileyen çevresel faktörler; sıcaklık, ışık, su, toprak, atmosferdeki gazlar
    ve yer çekimi olmak üzere 6 ya ayrılır.</p>
<p><strong>Sıcaklık: </strong>Bitki büyümesinde etkili olan solunum ve fotosentez reaksiyonlarının
    gerçekleşebilmesi için ortam sıcaklığının uygun olması önemlidir. Bitkilerin en iyi gelişim
    gösterdiği sıcaklık aralıkları bulunur. Sıcaklığın bu değerin üzerin çıkması veya altına düşmesi
    bitki gelişimini olumsuz etkiler. Sıcaklığın çok artması terleme ile su kaybını artırdığı için
    bitkinin kurumasını neden olur. Bitki sıcaklığının yüksek olması kadar düşük olması da bitki
    gelişimi için istenmeyen bir durumdur.</p>
<p><strong>Işık: </strong>Işık bitkilerde fotosentez, klorofil sentezi, stomanın açılması, terleme
    gibi fizyolojik olaylar için gereklidir.</p>
<p><strong>Su:</strong> Bitkilerin büyüme ve gelişme için suya ihtiyaçları vardır. Çünkü su
    fotosentezin ham maddesidir. Bitkilerde su; enzimatik tepkimelerin gerçekleşmesi için uygun
    ortam oluşumu, ısı dengesini sağlaması, madde taşınımının ve turgor basıncı ile destek
    sağlanması gibi işleri yapar. Ayrıca stomaların açılıp kapanmasında, bazı bitkisel hareketlerin
    oluşumda, üreme dönemlerinde tohum ve meyvelerin dağılımında rol oynar.</p>
<p><strong>Toprak:</strong> Bitkiler için toprak yeterli miktarda minerale sahip, gaz ve su
    hareketine elverişli, yeterli sayı ve türde mikroorganizma barındıran, bitki köklerinin
    gelişmesine uygun bir ortam olmalıdır.</p>
<p><strong>Atmosferdeki Gazlar: </strong>Atmosferin birleşiminde oksijen, kükürt dioksit,
    karbondioksit gibi çeşitli gazlar bulunur. Atmosferdeki gazların bileşimin bozulması bitki
    gelişimini etkiler. Atmosferdeki kirletici olan kükürt dioksit, hidrojen sülfür gibi gazların
    miktarının artması bitkilerin gelişimini olumsuz etkileyerek yaprakların sararmasına, çürümesine
    ve kurumasına neden olmaktadır.</p>
<p><strong>Yer Çekimi:</strong> Yer çekimi bitkide oksin, giberellin gibi hormonların dağılımını
    etkiler. Yer çekimi; bitki kökünün toprak içine doğru, gövdesinin ise aksi yönde büyümesini
    sağlar.</p>
<h3>Bitkisel Hormonlar</span></h3>
<p>Bitkisel hormonlar oldukça fazla sayıdadır ancak temelde bitkinin büyümesini sağlayan ve
    büyümesini engelleyen hormonlar olarak iki sınıfa ayrılırlar. Yapısal olarak özellikleri ve
    etkileri dikkate alındığında ise beş ana grupta incelenirler.</p>
<p><strong>Büyümesini Sağlayan Hormonlar</strong></span></p>
<p><strong>Oksinler:</strong> Bitkilerin özellikle büyüme bölgesindeki hücrelerinden sentezlenir.
    Üretildiği hücrelerden köklere taşınır. Oksin hormonu; hücreyi, hücre çeperinin içine asit
    salgınlaması için uyarır. Hücre çeperinin içine asit salgılanınca hücre çeperi gevşer. Böylece
    hücre çeperinin içindeki hücre büyür.</p>
<p>Oksin hormonu aynı zamanda hücre bölünmesini hızlandırır ve bitkinin ışığa yönelmesini sağlar.
    Bitkilerin kültür ortamında köklendirilmesinde sıkça oksin hormonundan yararlanılır. Ayrıca
    oksin hormonu, bitkinin çiçek açma gibi önemli işlevleri yapmasına yardımcı olur.</p>
<p><strong>Sitokininler:</strong> Sitokininler hücre bölünmesini ve özelleşmiş genç hücrelerde
    farklılaşmayı etkiler. Sitokininler olarak isimlendirilmelerinin nedeni de sitokinezi
    uyarmalarıdır. Sitokininler klorofilin ve hücre proteinlerinin bozunmasını yavaşlatıp, RNA
    sentezini artırarak yaşlanmanın geciktirilmesine ya da azaltılmasını neden olurlar. Bu nedenle
    sitokinin hormonu çiçekçiler tarafından bitkinin yaşlanmasını geciktirmek için kullanılır.</p>
<p><strong>Giberellin:</strong> Gövdenin uzamasını, yaprakların büyümesini uyaran hormondur. Ayrıca
    çiçeklenmeyi, çimlenmeyi uyarır. Tohum ve tomurcukların uyku halini (dormansi) sonlandırır.
    Giberellin hormonu tarımda çok sık kullanılır. Çekirdeksiz üzümlerin sap uzunluğunu artırarak
    salkımın seyrelmesini ve üzüm tanelerinin büyümesini sağlar</p>
<p><strong>Büyümesini Engelleyen Hormonlar</strong></span></p>
<p><strong>Etilen:</strong> Bitkilerin stresli anlarında salgılanır. Bu stresli durumlara; su
    baskını, enfeksiyon veya kuraklık örnek verilebilir. Etilen aynı zamanda meyve olgunlaşması
    sırasında da salgılanır. Etilen meyvelerde tatlanma ve olgunlaşma sağlar. Ancak olgunlaşma
    bittikten sonra etilen üretimi devam ederse meyve çürür. Etilen bir gazdır. Bu yüzden meyve
    bahçesindeki diğer bitkilerde etilen hormonundan etkilenir.</p>
<p><strong>Absisik Asit:</strong> Donma, yüksek tuz içerikleri ve kuraklık gibi uygun olmayan
    koşullarda kalan bitkilerde ortaya çıkan değişimleri kontrol eder. ABA tohumdaki depo
    ürünlerinin hidrolizi için gerekli enzimlerin sentezini engellemektedir. Ayrıca embriyonun
    büyümesi sağlanana kadar tohumun uyku halinde kalması da absisik asit sayesinde
    gerçekleştirilir.</p>
<h2>Bitkilerde Hareket</h2>
<p>Bitkilerde aktif hareket görülmez. Tropizma ve nasti olmak üzere durum değiştirme hareketi
    görülür.</p>
<h3>Tropizma Hareketi</span></h3>
<p>Bitkilerde uyaranın yönüne bağlı olarak gerçekleşen yönelme hareketleridir. Hareket uyaranın
    yönüne doğru oluyorsa pozitif tropizma, uyarana ters yönde oluyorsa negatif tropizma olarak
    isimlendirilir. Bitkilerde farklı uyaranlara karşı oluşturulan çeşitli tropizma hareketleri
    görülür.</p>
<p><strong>Fototropizma:</strong> Bitkinin ışık etkisinde yaptığı yönelim hareketidir. Bitkinin
    yapraklarının güneşe doğru yönelmesi pozitif tropizmadır.</p>
<p>Fototropizma hareketinde oksin hormonu aktif rol oynar. Oksin hormonu güneşin olduğu yerde
    sentezlenmez; bu sayede gölgede kalan kısımda oksin hormonu salgılanır ve o taraftaki hücrelerin
    bölünmesi hızlanır. Bir tarafın uzamaması ve diğer tarafın uzaması sayesinde bitki güneşe
    yönelir.</p>
<p><strong>Geotropizma:</strong> Bitkinin yer çekimine karşı gösterdiği yönelme hareketidir. Gövdede
    negatif geotrpizma, kökte pozitif geotropizma görülür.</p>
<p><strong>Haptotropizma:</strong> Bitkilerin dokunmaya karşı gösterdiği tepkiye denir. Örnek olarak
    sarmaşık bitkilerinin desteklere tırmanması verilebilir.</p>
<p><strong>Kemotropizma:</strong> Bitki köklerinin topraktaki maddelere göre hareketine kemotropizma
    denir. Kökler kimyasallara karşı pozitif (gübre) veya negatif (asit) kemotropizma gösterirler.
</p>
<p><strong>Travmatropizma:</strong> Bitkilerin yaralanan kısımlarının yaralandıkları yerden
    uzaklaşması şeklinde ortaya çıkan yönelim hareketidir.</p>
<p><strong>Hidrotropizma:</strong> Bitki köklerinin suya doğru yönelim hareketine denir.</p>
<h3>Nasti Hareketi </span></h3>
<p>Bitkilerin uyaranın yönüne bağlı olmaksızın gerçekleştirdikleri harekettir. Nasti hareketleri
    turgor değişimleri ile sağlanır.Nasti hareketleri, harekete neden olan uyarının çeşidine göre
    isimlendirilir.</p>
<p><strong>Fotonasti:</strong> Bitkilerde ışık etkisiyle ortaya çıkan hareketlere denir. Akşamsefası
    bitkisinin çiçeklerinde fotonasti görülür. Bu bitkilerin çiçekleri ışık şiddetinin fazla olduğu
    öğlen saatlerinde kapalı iken, ışık şiddetinin az olduğu akşam saatlerinde ise açıktırlar.</p>
<p><strong>Termonasti:</strong> Bitkilerde ortamdaki sıcaklık değişimleri etkisiyle ortaya çıkan
    nasti hareketlerine denir.</p>
<p><strong>Sismonasti:</strong> Dokunulmaya karşı verilen tepkiler sismonasti olarak adlandırılır.
</p>
<h2>
    <a name="5"></a>Bitkilerde Üreme</h2>
<h3>Çiçekli Bitkilerde Eşeyli Üreme</span></h3>
<p>Çiçek, tohumlu bitkilerde üreme organıdır. Bitkinin ana gövdesinin uç kısmında ya da yan dalların
    üzerinde bulunur.</p>
<p><strong>Çiçek Sapı:</strong> Çiçeği dala bağlayan kısımdır.</p>
<p><strong>Çiçek Tablası:</strong> Çiçek sapının ucundaki genişlemiş kısımdır. Çanak yaprak, taç
    yaprak, erkek ve dişi organlar çiçek tablasına yerleşmiştir.</p>
<p><strong>Çanak Yapraklar:</strong> Çiçeğin en dışında yer alan, yeşil renkli kısım olup, yaprağa
    benzer. Görevi, çiçeğin iç kısmını dış etkilerden korumaktır. Bazı bitkilerde fotosentez
    yapabilir.</p>
<p><strong>Taç Yaprak:</strong> Çanak yapraktan sonra gelen, değişik renklerde olabilen kısımdır.
    Taç yaprakların dip kısımlarında lezzetli ve güzel kokulu salgı salgılayarak böcekleri bitkiye
    çeker.</p>
<p><strong>Erkek Organ:</strong> Taç yaprakların iç kısmında, bir ya da birkaç daire üzerinde
    sıralanmış organlardır. Yapısı bir toplu iğneye benzer.</p>
<p>Bir erkek organda iki kısım vardır. Bunlar: Sapçık, Başçık’tır.</p>
<p>Sapçıkların uç kısımlarında bulunan başçıklar, yan yana dört keseden oluşur. Bu keseler içinde,
    erkek üreme hücresi olan çiçek tozları (polen) bulunur. Başçık olgunlaşınca, keseler çatlar ve
    içindeki polenler çevreye dağılır.</p>
<p><strong>Dişi Organ:</strong> Çiçeğin tam orta kısmında yer alır. Küçük bir sürahiye benzer. Üç
    bölümde incelenebilir:</p>
<p><strong>*</strong> </span><strong>Tepecik:</strong> Dişicik
    borusunun yassılaşmış üst kısmıdır. Tepecik, pürüzlü görünümlü olup, nemli ve yapışkan bir salgı
    salgılar. Böylece, tepecik üzerine gelen çiçek tozlarının burada tutulması sağlanır.</p>
<p><strong>*</strong> </span> <strong>Dişicik Borusu:</strong>
    Yumurtalıktan yukarı doğru uzanan kısımdır. Polenleri yumurtalığa taşır.</p>
<p><span style="color: #000000"><strong>*</strong> </span> <strong>Yumurtalık:</strong> Dişi organın
    alt kısmında bulunan şişkin kısımdır. Dişi organın üreme hücresi olan yumurta, yumurtalıktaki
    tohum taslağı içindedir.</p>
<p>Çiçekli bitkilerde üremenin birinci basamağı <strong>tozlaşma</strong> ikinci basamağı
    <strong> döllenme</strong>dir.</p>
<h3>Polen Oluşumu</span></h3>
<p></span> </strong>Polenler (çiçek tozları) erkek
    organın başçığındaki polen keselerinden oluşur.</p>
<p><strong>&#8211;</span> </strong>Diploit (2n) yapıdaki polen ana
    hücreleri (mikrospor ana hücreleri) mayoz bölünme geçirerek mikrosopor adı verilen haploit (n)
    yapıda dört tane hücre meydana getirir.</p>
<p><strong></span> </strong>Daha sonra, her bir mikrospor (n)
    çekirdeği mitoz geçirerek ikişer çekirdekli polenleri oluşturur.</p>
<p><strong></span> </strong>Polende bulunan iki çekirdeğin
    kalıtsal yapısı aynı olmasına karşın, biri vejetatif çekirdek, diğeri generatif çekirdek olarak
    adlandırılır.</p>
<p><strong></span> </strong>Generatif çekirdek sperm
    çekirdeklerini, vejetatif çekirdek ise polen tüpünü oluşturur.</p>
<h3>Yumurtanın Oluşumu</span></h3>
<p>Yumurtalıkta bulunan tohum taslaklarının içinde diploid kromozomlu megaspor ana hücresi
    bulunmaktadır. Yumurtalıktaki tohum taslağında bulunan diploit (2n) kromozomlu megaspor ana
    hücresi mayozla haploit (n) kromozomlu dört megaspor hücresi oluşur. Bunlardan üçü erir, kalan
    megaspor üç kez mitoz geçirerek 8 adet çekirdek oluşturur.</p>
<p>Oluşan 8 hücreden 2 tanesi ortaya gelir ve polar çekirdekleri oluştururlar. Ovaryum açıklığının
    aksi yönünde antipot hücreler bulunur. Antipot hücreleri 3 tanedir. Ovaryum açıklığının olduğu
    tarafta n kromozomlu yumurta hücresi bulunur. Yumurta hücresinin yanlarında ise toplam da iki
    tane sinerjit hücreler bulunur.</p>
<h3>Tozlaşma</span></h3>
<p>Tozlaşma, bitkinin erkek organında üretilen polenlerin çeşitli nedenlerle dişi organın tepecik
    bölümüne yapışması olayına denir. Böylece tepeciğe yapışan polenler, dişicik borusundan
    yumurtalığa iner döllenme meydana gelir. Bu polenlerin dişicik borusuna taşınması hava, su ve
    böceklerle olabilir. Çiçeklerin çeşitli renkler ve değişik kokularda olması tozlaşmayı
    kolaylaştırır.</p>
<p>Bir çiçeğin aynı türden başka bir çiçekle tozlaşmasına çapraz tozlaşma denir. Çapraz tozlaşma
    genetik çeşitliliği arttırmada önemlidir.</p>
<p>Bir çiçeğin kendi erkek organındaki polenlerle tozlaşma yapmasına kendi kendine tozlaşma denir.
    Kendi kendine tozlaşma, çapraz tozlaşmaya göre daha az genetik çeşitlilik sağlar.</p>
<h3>Döllenme</span></h3>
<p>Erkek üreme hücresi çiçek tozu (polen) ile dişi üreme hücresi yumurtanın birleşerek,
    çekirdeklerinin kaynaşması olayına <strong>döllenme</strong> denir.</p>
<p>Döllenme sonucu döllenmiş yumurta hücresi zigot oluşur. Kısa süre içinde bölünmeye başlayan
    zigot, tohumu ardından meyveyi oluşturur.</p>
<p>Bu aşamadan sonra, çiçekte çanak ve taç yapraklarla erkek organın görevi bitmiştir. Bu organlar
    sararır, solar ve dökülür.</p>
<h3>Tohum Oluşumu</span></h3>
<p>Çift döllenmeden sonra tohum taslağı, tohuma; yumurtalık çeperleri ise tohumu saran meyveye
    dönüşür. Bir tohum içten dışa doğru embriyo, besi doku ve kabuk olmak üzere üç kısımdan oluşur.
    Tohum taslağının dış çeperi kabuğu oluşturur.</p>
<p>Çift çenekli bitkilerde endospermde bulunan besinler çeneklere gönderilir ve tohum ihtiyaç
    halinde gerek duyduğu besini çeneklerinden karşılar.</p>
<p>Zigotun mitoz geçirmesiyle embriyo oluşur. Embriyonun yapısında, bitkinin kök sistemini oluşturan
    embriyonik kök, sürgün sistemini oluşturan embriyonik gövde ve çimlenme sırasında embriyoyu
    besleyen çenekler bulunur.</p>
<h3>Meyve Oluşumu</span></h3>
<p>Döllenmeden sonra tohum taslağı tohuma ovaryum çeperi ise meyve veya perikarp’a dönüşür. Bazı
    durumlarda döllenme olmadan ovaryum meyveye dönüşür bu meyvelere <strong>partenokarp
        meyveler</strong>
    denir. Bunlar
    tohumsuzdur.</p>
<p>Karpellerden meydana gelen meyve çeperi perikarp (meyve kabuğu) adını alır ve genellikle 3
    tabakadan meydana gelir:</p>
<p><strong>Ekzokarp (dış kabuk):</strong> Tek tabakalı olup ovaryumun dış epidermasında
    türemiştir.<br/>
    <strong>Mezokarp ( orta kabuk):</strong> Bu çok tabakalıdır. Karpel yaprakları parankimasından
    oluşur.<br/>
    <strong>Endokarp (iç kabuk) :</strong> Tek tabakalı olup tipik olarak karpelin iç epidermisine
    karşılık gelir. Bu 3 kısmın gelişimi sırasında sukulent parankima hücreleri devreye girerse etli
    meyve sukulent olmayan parankime hücreleri ile sklerinkima hücreleri devreye girerse kuru
    meyveler olmak üzere iki çeşit meyve oluşur.</p>
<p>Meyvenin görevi; uyku hâlindeki tohumları korumak ve onların yayılmalarına yardım etmektir.</p>
<p><strong>Meyve Çeşitleri</strong></span></p>
<p><strong>Oluş bakımından meyve çeşitleri;</strong></p>
<p>*</span> <strong>Basit meyve:</strong> Bir çiçeğe ait tek bir
    yumurtalığın gelişmesiyle oluşan meyveye denir. Kayısı, üzüm, erik, şeftali, kiraz gibi.</p>
<p><span style="color: #000000">*</span> <strong>Bileşik meyve:</strong> Birden fazla yumurtalıktan
    oluşan meyveye denir. Dut, böğürtlen, ananas, böğürtlen gibi.</p>
<p><span style="color: #000000">*</span> <strong>Gerçek meyve:</strong> Çiçeğin sadece yumurtalık
    kısmına besin birikmesiyle oluşan meyvedir. Erik, üzüm, şeftali gibi.</p>
<p><span style="color: #000000">*</span> <strong>Yalancı meyve:</strong> Meyve oluşumuna yumurtalık
    ile birlikte çanak yaprak, taç yaprak, çiçek tablası gibi kısımlarının da katılıyorsa oluşan
    meyvedir. Ayva, elma, çilek, armut gibi.</p>
<p><strong>Morfolojik yapılarına göre meyve çeşitleri;</strong></p>
<p><span style="color: #000000">*</span> <strong>Etli meyveler:</strong> Etli ve sulu meyvelerdir.
    Bir veya daha fazla tohum taşır. Üzüm, kabak, domates şeftali gibi.</p>
<p>Kuru meyveler: Kabuğu kuru ve sert olan meyvelerdir. Buğday, çeltik, arpa gibi kuru bitkiler
    olgunlaştıklarında meyve kabuğu çatlamaz. Bezelye, pamuk gibi bazı kuru meyveler, olgunlaştığı
    zaman meyve kabuğu patlar ve tohum etrafa saçılır.</p>
<p><span style="color: #000000">*</span> <strong>Çoklu meyveler:</strong> Döllenme sırasında ayrı
    olan çiçeklerin yumurtalık duvarları gelişirken birleşen meyvelerdir. Ananas, incir gibi.</p>
<p>&nbsp;</p>
<h2>
    <a name="6"></a>Bitkilerde Çimlenme</h2>
<p>Bir tohum embriyosunun uygun koşullarda, yeni bir bitkiyi oluşturmak üzere tohum kabuğunu
    çatlatarak dışarı çıkması ve büyümesine <strong>ç</strong><strong>imlenme</strong> denir.
</p>
<p>Bir tohumun çimlenmesi için ortamda;</p>
<p><span style="color: #000000"><strong>&#8211; </strong></span>Yeterli miktarda su<br/>
    <span style="color: #000000"><strong>&#8211; </strong></span>Uygun sıcaklık<br/>
    <span style="color: #000000"><strong>&#8211; </strong></span>Oksijen olması gerekir.</p>
<p>Tohumlarda canlı ve çimlenmeyi gerçekleştirme yeteneğine sahip kalmasının süresi türe göre
    değişir. Tohumlar uyku halindeyken metabolizmaları çok yavaş çalışır.</p>
<p><strong>Çimlenme sırasında gerçekleşen olaylar:</strong></p>
<p><span style="color: #000000"><strong>&#8211; </strong></span>Tohum çimlenme sırasında suyu
    ozmozla alır.<br/>
    <span style="color: #000000"><strong>&#8211; </strong></span>Su alan tohumun hacmi artar ve
    tohum kabuğu çatlar.<br/>
    <span style="color: #000000"><strong>&#8211; </strong></span>Bu sırada embriyo mitoz
    geçirir.<br/>
    <span style="color: #000000"><strong>&#8211; </strong></span>Oluşan hücrelerin farklılaşması
    sonucu ilk olarak embriyonik kök, daha sonra da embriyonik gövde oluşur.<br/>
    <span style="color: #000000"><strong>&#8211; </strong></span>Embriyonik kökten gerçek kök,
    emriyonik gövdeden ise gerçek gövde meydana gelir.</p>
<h3>Çimlenmeye Etki Eden Faktörler</span></h3>
<p>Tohumların çimlenmesinde genetik ve çevresel faktörler etkilidir. Çevresel faktörlerin en
    önemlileri sıcaklık, su ve oksijendir. Bazı bitkilerde ışığın da tohum çimlenmesine etkisi
    bulunur.</p>
<p><strong>Sıcaklık:</strong> Genellikle birçok bitki tohumu belirli bir sıcaklık aralığında
    çimlenir. Minimum bir sıcaklığın altında veya maksimum bir sıcaklığın üstünde çimlenme
    gerçekleşmez. Çimlenme için gerekli olan sıcaklık bitki türlerine göre değişir.</p>
<p><strong>Su:</strong> Tohumun su almasıyla çimlenme için gerekli olan metabolik faaliyetler
    başlar. Tohum içine giren su, daha sonra depolanmış besinlerin sindirimi için gerekli olan
    enzimleri aktif hale geçirir. Suyun alınması sonucu hücreler genişler ve büyümeye başlar. Eğer
    ortamdaki su çok fazla olursa tohum yeterli oksijen alamaz ve çimlenme durur.</p>
<p><strong>Oksijen:</strong> Tohum kabuğunun parçalanmasına kadar geçen süreçte gerekli enerji
    oksijensiz solunumla elde edilebilir. Ancak kabuk parçalandıktan sonra, metabolik faaliyetlerde
    kullanılan enerji oksijenli solunumla sağlanır.</p>
</html>