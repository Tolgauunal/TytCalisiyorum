<html>
<style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}


</style>
<h2>Ekosistem Ekolojisi</h2>
<p>Belli bir bölgede yaşayan ve birbirleriyle devamlı etkileşim halinde olan canlılar ile bunların
    cansız çevrelerinin oluşturduğu bütüne<strong> ekosistem</strong> denir. Ekosistem aynı zamanda
    bir besin ağı ile şekillenmektedir. Ekosistem, küresel ölçekte bir düzeni ifade etmekle beraber
    yerel ve korunaklı bir sistemin varlığına da atıfta bulunabilir.</p>
<p>Canlıların birbirleriyle ve çevreleriyle olan ilişkisini inceleyen bilim dalına ekoloji denir.
    Küresel ısınma, çevre kirliliği ve diğer çevresel sorunların ekoloji ile iş birliği içinde çözülmesi
    mümkündür. Bu yüzden ekoloji gittikçe önem kazanan bir bilim dalı olarak görülmektedir.</p>
<h3><a name="1"></a>Ekosistemin Yapısı ve Ekosistem İle İlgili Kavramlar
</h3>
<p><strong>Habitat:</strong> Bir organizmanın veya popülasyonun doğal olarak yaşayıp üreyebildiği
    yere habitat adı verilir. Habitat kısaca organizmanın adresidir. Canlılar özellikle hayvanlar
    habitatlarını değiştirebilme özelliğine sahiptir. Göçmen kuşlar yazın ve kışın farklı
    habitatlarda yaşarlar.</p>
<p><strong>Ekolojik Niş:</strong> Bir organizmanın yaşadığı ortamda yaptığı işe, göreve ekolojik
    nişadı verilir. Bir organizmanın ekolojik nişi; bu organizmanın hangi canlılarla beslendiği,
    hangi canlılar tarafından yenildiği ile çevresinin biyolojik, fiziksel ve kimyasal yapısını
    nasıl etkilediği gibi özellikleridir.</p>
<p>Ekolojik nişleri çalışkan iki veya daha fazla organizmadan her birinin yaşamak için gerekli
    kaynağı ele geçirme mücadelesine rekabet denir.</p>
<p><strong>Tür:</strong> Ortak bir atadan gelen, çiftleştiğinde verimli bireyler oluşturan canlı
    topluluğuna tür adı verilir.</p>
<p><strong>Popülasyon:</strong> Belirli bir bölgede yaşayan aynı türe ait bireylerin oluşturduğu
    topluluğa popülasyon denir. Her bir komünite çok sayıda popülasyondan oluşur. Bir ormandaki meşe
    ağaçları, bir şehirdeki insanlar birer popülasyon örneğidir. Popülasyonu oluşturan bireyler
    benzer çevre koşullarından etkilenir, bulundukları ortamın besin kaynaklarını ortak kullanırlar.
</p>
<p><strong>Komünite:</strong> Ekosistemlerin canlı kısmına komünite adı verilir. Her ekosisteme özgü
    bir komünite bulunur. Örneğin, ormandaki canlıların tümü orman komünitesini oluşturur. Bir
    komünitede bitki, hayvan ve mikroorganizma türlerinden oluşan binlerce popülasyon bulunabilir.
    Komüniteler bitki ve hayvan komüniteleri şeklinde olabileceği gibi karma da olabilir.</p>
<p><strong>Biyotop:</strong> Komüniteler çok sayıda türden oluşabilirler. Bu canlıların yaşamlarını
    sürdürebilmek için ihtiyaç duydukları coğrafik alana biyotop adı verilir.</p>
<p><strong>Ekoton:</strong> İki komünite arasındaki geçiş bölgelerine ekoton denir. Bu alanlar komşu
    iki komünitenin de özelliklerine biraz sahip olduklarından tür sayısı, birey sayısı ve sahip
    olunan özellikler açısından farklılıklar gösterir.</p>
<p><strong>Ekosistem:</strong> Canlı ve cansız çevrenin birlikte oluşturduğu bölgeler ekosistem
    olarak adlandırılır. Ekosistem ekosferin alt birimidir.</p>
<p><strong>Biyosfer (Ekosfer):</strong> Belirli fiziksel, kimyasal ve biyolojik özellikleri olan
    bölgelerden (dağ, çöl, orman, deniz, akarsu gibi) oluşmuştur. Kısaca dünya üzerinde canlıların
    yaşadığı alanların tümü biyosfer (ekosfer) olarak adlandırılır. Bu alan okyanusların en derin
    yerinden atmosferin 16 km’lik alanına kadar uzanır.</p>
<h3><a name="2"></a>Besin Zinciri ve Besin Ağı</h3>
<p>Bir komünite içinde, enerjinin taşınabileceği organizmalar dizisine besin zinciri, karmaşık
    olarak birbirine girmiş çok sayıda besin zincirinin tümüne besin ağı denir.</p>
<p>Besin zinciri hangi hayvanın hangi hayvanı yediğini ve sonuçta nasıl insana gelene kadar
    büyüdüğünü gösterir. Besin zincirinde canlılar üreticiler tüketiciler ve çürükçüller olarak
    sınıflandırılır.</p>
<p>Üreticiler bitkiler, tüketiciler hayvanlar ve insanlar, çürükçüller ise besin artıklarını ve
    üreticilerin kalıntılarını yiyerek temizleyen ve toprağa karışmasını sağlayan bakterilerdir.</p>
<p>Besin zinciri aynı zamanda hayvanların sınıflanmasında ve hangi hayvanın hangisiyle
    besleneceğinin tespit edilmesinde etkilidir. Bu sayede hangi hayvanın neslinin tükendiği
    durumlarda besin zincirinin etkileneceği veya hangi hayvanın hangisini yiyeceği bilineceği için
    hayvansal planlamanın yapılması kolaylaşacaktır.</p>
<h4>Canlıların Beslenme Şekilleri</h4>
<p>Canlılar besinlerini elde etme şekline göre ototrof, heterotrof ve hem ototrof hem heterotrof
    olmak üzere üç gruba ayrılır.</p>
<p><strong>Ototrof Canlılar</strong></p>
<p>İnorganik maddelerden organik madde sentezleyebilen canlılardır. Ototrof canlılar kullandıkları
    enerji kaynağına göre ikiye ayrılırlar.</p>
<p><strong>Fotosentetik Ototroflar:</strong> Güneşten gelen enerjiyi kullanarak organik madde
    sentezi yaparlar. Klorofil taşıyan bu organizmalar güneş enerjisini kimyasal enerjiye
    dönüştürerek organik besin sentezini gerçekleştirirler. Yeşil bitkiler, öglena, algler ve bazı
    bakteriler örnek olarak verilebilir.</p>
<p><strong>Kemosentetik Ototroflar:</strong> Organik besin sentezi için kimyasal enerjiye ihtiyaç
    duyarlar. Bu kimyasal enerjiyi amonyak, nitrit, demir gibi inorganik maddelerin oksidasyonundan
    elde ederler. Demir, nitrit, nitrat, kükürt bakterileri örnek olarak verilebilir.</p>
<p><strong>Heterotrof Canlılar </strong></p>
<p>Besinlerini dış ortamdan hazır olarak alırlar. Besinlerini alma biçimlerine göre üç grupta
    incelenirler.</p>
<p><strong>Holozoik Beslenenler:</strong> Besinlerini katı parçacıklar halinde alıp sindirim
    organlarında sindirebilen canlılardır. Sindirim sistemleri, duyu organları, kas ve sinir
    sistemleri gelişmiştir. Aldıkları besin türüne göre otçul (geviş getiren memeliler. kemirgen
    memeliler gibi), etçil (aslan, kaplan gibi). hem otçul hem etçil (ayı, domuz gibi) olarak
    gruplandırılırlar.</p>
<p><strong>Çürükçül Beslenenler (Saprofitlik):</strong> Sindirim enzimlerini hücre dışına salgılayıp
    ölü organizmaları yapıtaşlarına kadar parçalayıp, monomer halinde hücreye alırlar. Örnek: Maya
    mantarları ve bazı bakteriler.</p>
<p><strong>Birlikte Yaşama (Simbiyozluk):</strong>Farklı türe ait iki canlının birlikte yaşaması ve
    beslenmesidir. Yararlı birlikler ve zararlı birlikler olmak üzere iki grupta incelenir.</p>
<h3><a name="3"></a>Madde Döngüleri</h3>
<p>Hayatın devamı için gerekli olan maddelerin ekosistem içinde canlılar ve cansız çevreleri
    arasındaki dolaşımına ekolojik madde döngüleri denir. Bu döngülerin biyolojik, kimyasal ve
    jeolojik etmenleri olduğundan biyojeokimyasal döngüler de denir.</p>
<p><strong>Su Döngüsü</strong></p>
<p>Suyun litosfer (taş küre), hidrosfer (deniz ve tatlı sular) ile atmosfer arasındaki hareketine su
    döngüsü denir.</p>
<p>Okyanus, deniz, göl veya kara yüzeyinde bulunan su kütleleri iklimin etkisi ile su buharına
    dönüşmektedir. Atmosferdeki hareketlerin etkisi ile yer değiştiren su buharı başka alanlarda
    yoğunlaşarak yağışa dönüşmekte ve tekrar yüzeye inmektedir.</p>
<p>Su döngüsünde en önemli aşama suyun gaz hale geçmesi olayı yani buharlaşmadır. Atmosferdeki nemim
    %90’ı okyanus deniz ve göllerden buharlaşma ile sağlanmaktadır.Bitkilerin yüzeyinden su
    moleküllerinin atmosfere karışması terleme olarak adlandırılmaktadır.</p>
<p>Su buharının gaz halden sıvı hale geçmesi olayı yoğuşma olarak adlandırılır. Önce yoğuşan su
    buharı, sıcaklığın düşmesiyle yağışa dönüşmektedir. Yeryüzüne inen su kütlesinin yüzeydeki
    hareketine yüzey akışı, yer altındaki hareketi ise yer altı akışı olarak adlandırılır.</p>
<p><strong>Karbon Döngüsü</strong></p>
<p>Karbon doğada hem mineral biçiminde (kömür, elmas, gaz olarak veya suda çözünmüş durumda karbon
    dioksit olarak) hem de organik (canlıların yapısındaki karbonhidratlarda, proteinlerde vs.)
    biçimde bulunur.</p>
<p>İnsanlar, hayvanlar ve bitkiler oksijenli solunum yaptıklarında atmosfere CO2 gazı verirler.
    Kömür, petrol ürünleri gibi fosil yakıtların yakılması ve orman yangınları da atmosfere CO2
    salınmasını sağlar. Bu CO2 fotosentez yapan yeşil bitkiler tarafından alınır ve besin üretiminde
    kullanılır. Böylece CO2 deki karbon yeniden canlılara geçer bu canlıların ölmesiyle toprağa
    karışan karbon fosil yakıtların oluşmasına neden olur. Yine deniz ve okyanuslarda çözünen CO2
    kireç taşı oluşumuna neden olmaktadır; fotosentez ve solunum olayları deniz ve okyanuslarda da
    gerçekleşir.</p>
<p><strong>Azot Döngüsü</strong></p>
<p>Atmosferdeki azotun canlılar tarafından kullanımı ve tekrar atmosfere dönmesi olayına azot
    döngüsü denir.</p>
<p>Azot, canlılar için en önemli yapı maddesi olan proteinlerin yapısında bulunduğu gibi ATP,
    nükleik asit ve vitamin gibi organik maddelerin yapısına da katılır. Azot bağlayıcı bakteriler,
    havadaki azot gazını bitkilerin kullanabileceği azot<br/>
    tuzlarına dönüştürür.</p>
<p>Bitkiler topraktan aldıkları nitrat (NO3 —) gibi azot tuzlarını fotosentez tepkimelerinde
    kullanarak organik besinleri (amino asit gibi) üretirler. Hayvanlar ise azot ihtiyaçlarını
    beslenme yoluyla bitki ve diğer hayvanlardan karşılarlar.</p>
<p>Ölü bitki ve hayvanlardaki ya da organizmaların atıklarındaki azotlu organik bileşiklerin
    ayrıştırıcılar tarafından parçalanması ile amonyak (NH3) ya da amonyum (NH4 +) iyonları
    oluşur.</p>
<p>Amonyak ve amonyum iyonlarının kemosentetik bakterilerin faaliyeti sonucunda nitrata (NO3 —)
    dönüştürülmesine nitrifikasyon denir. Toprakta bulunan nitrit ya da nitratın bakteriler
    tarafından atmosferdeki azot<br/>
    gazına dönüştürülmesine denitrifikasyon denir.</p>
<p><strong>Oksijen Döngüsü</strong></p>
<p>Oksijen canlıların besin üretimi için kilit önem taşımaktadır. Oksijen atmosferde üç şekilde
    bulunmaktadır. Bunlar atomik oksijen (O), moleküler oksijen (O²) ve ozon (O³)’dur.</p>
<p>Moleküler oksijen solunum için gereklidir. Ayrıca oksijen hidrojen, sülfür, karbon ve fosfor gibi
    maddelerle bileşim halinde gelebilmektedir. Ozon, Güneş’ten gelen ultraviyole ışınlarını
    tutmaktadır.Oksijenin en önemli kaynağı fotosentez yapan bitkilerin oluşturduğu oksijendir.
    Ayrıca atmosferdeki su molekülleri fotoliz yoluyla ayrışarak oksijen üretimine katkıda
    bulunmaktadır.<br/>
    Oksijen canlı solunumu, yanma ve organik maddelerin çürümesi esnasında tüketilmektedir. Oksijen
    oranının ölçülebilir miktarda değişim olmadığı için oksijen döngüsünün denk kapandığı
    söylenebilir.</p>
<h3><a name="4"></a>Ekosistemi Etkileyen Faktörler</h3>
<p>Ekologlar, canlılar üzerinde etkili olan faktörleri abiyotik ve biyotik faktörler olarak ikiye
    ayırır.</p>
<p><strong>Abiyotik Faktörler (Cansız Varlıklar)</strong></p>
<p>Abiyotik faktörler, canlıların yaşamlarını devam ettirebilecekleri çevresel koşulları ifade
    eder.</p>
<p>&#8211; Işık, iklim, sıcaklık, su, ortam pH’sı, toprak ve mineraller canlıları etkileyen abiyotik
    faktörlere örnek olarak verilebilir.<br/>
    &#8211; Her canlı türü için abiyotik faktörlerin alt ve üst sınırları vardır. Bu iki sınıra
    tolerans sınırları denir. Tolerans sınırları arasında kalan aralığa ise tolerans (hoşgörü)
    aralığı adı verilir.</p>
<p><strong>Biyotik Faktörler (Canlı Varlıklar)</strong></p>
<p>Bir ekosistemde bulunan canlı varlıkların hepsine biyotik faktör denir. Biyotik faktörler
    ekolojik nişlerine göre üreticiler, tüketiciler ve ayrıştırıcılar olmak üzere üçe ayrılır.
    Ekosistemde ki canlılığın devamı biyotik faktörler arasındaki ilişkinin devamlılığına
    bağlıdır.</p>
<p><strong>Üreticiler:</strong> İnorganik maddeleri organik maddelere dönüştürerek kendi besinini
    üreten canlılara üretici (ototrof) canlılar denir.<br/>
    Güneş enerjisini kullanarak kendi besinini üreten canlılara fotoototrof denir. Bitkiler, algler,
    öglena, bazı bakteriler ve arkeler bu canlılara örnek olarak verilebilir. İnorganik maddelerin
    oksidasyonu sırasında açığa çıkan kimyasal enerji yardımıyla kendi besinini üreten canlılara
    kemoototrof denir.</p>
<p><strong>Tüketiciler:</strong> Kendi besinini üretemeyen, bulundukları ortamdan hazır alan
    canlılara tüketici (heterotrof) canlılar denir. Hayvanlar ve mantarların tamamı bu gruba girer.
    Ayrıca bakteri ve protistlerin çoğu da tüketici olarak beslenir.</p>
<p><strong>Ayrıştırıcılar: </strong>Organik atıkları inorganik maddelere çevirerek, yeniden
    ototrofların kullanımına sunarlar. Bu yüzden madde döngülerinde önemli bir göreve sahiptirler.
    Saprofit olarak da adlandırılan ayrıştırıcıların en önemli örneklerini mantarlar, bazı<br/>
    bakteriler, toprak solucanı vb. canlılar oluşturur</p>
</html>