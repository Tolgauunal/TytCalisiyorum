<html>
<style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

</style>
<h2>Hücrenin Yapısı ve İşlevi</h2>
<h3>Hücre Nedir?</h3>
<p>Canlıların yaşam için gerekli olan özelliklerini taşıyan ve uygun koşullarda yaşamını tek başına
    sürdürme yeteneğine sahip temel yapı ve işlem birimidir. Hücre, çok hücreli canlılardaki en
    küçük yaşam birimidir.</p>
<p>Hücre zarı, sitoplazma ve çekirdektir. Tek hücrelilerde bütün olaylar hücre içerisinde
    gerçekleşir. İş bölümü ve doku oluşumu yoktur. Çok hücrelilerde bütün olaylar hücre grupları
    arasındaki iş bölümü ile olur. En basit çok hücreli yada en karmaşık tek hücreli <strong>Volvox</strong>‘ tur. Volvox’ ta iş bölümü vardır
    ama doku oluşumu yoktur. Tek hücrelilerin oluşturduğu topluluğa <strong>koloni</strong> denir.</p>
<p>Hücreler ikiye ayrılır:<br/>
    <strong>Prokaryot (çekirdeksiz) Hücreler:</strong> Bu
    hücrelerin çekirdeği yoktur. Örneğin bakteri, mavi- yeşil alg prokaryot hücrelidir.</p>
<p><strong>Ökaryot (çekirdekli) Hücreler:</strong> Bu tip
    hücrelerin çekirdeği, zarla çevrili organelleri vardır. Örneğin protistler, mantarlar,
    hayvanlar, bitkiler ökaryot hücrelidir.</p>
<h3>Hücrenin Elemanları</h3>
<p><strong>Sitoplazma</strong></p>
<p><strong>&#8211;</strong> Hücre içinin çekirdek dışında kalan
    kısmına sitoplazma denir. Tüm hücrelerde bulunur.</p>
<p><strong>&#8211;</strong> Sitoplazma, organeller ve bunların
    içinde yer aldığı koyu kıvamlı yarı akışkan (kolloidal) sıvı kısım (sitozol) dan oluşur.</p>
<p><strong>&#8211;</strong> Bu sıvı kısmın içeriğini enzimler,
    RNA, organik bileşiklerin yapı taşları (amino asitler, nükleotitler gibi) yıkım tepkimeleri
    sonucu oluşan atık ürünler, koenzimler, iyonlar ve büyük oranda su (%70-90) oluşturur.
    Sitoplazma solunum, fotosentez, beslenme, sindirim, boşaltım gibi bütün yaşamsal olayların
    geçtiği yerdir.</p>
<p><strong>Hücre Zarı</strong></p>
<p><strong>&#8211;</strong> Sitoplazmayı hücrenin dışından
    ayıran kısımdır.</p>
<p><strong>&#8211;</strong> Esnek bir yapıdadır ve canlıdır.</p>
<p><strong>&#8211;</strong> Seçici geçirgendir.</p>
<p><strong>&#8211;</strong> Üzerinde bulunan porlar sayesinde
    madde geçişini sağlayabilir.</p>
<p><strong>&#8211;</strong> Yoğun miktarda yağ barındırdığı için
    yağda çözünen maddeler zardan çözünerek hücrenin içine girebilir.</p>
<p><strong>&#8211;</strong> Canlı olduğu için madde geçişi
    sırasında enerji gerektiren olayları gerçekleştirebilir.</p>
<p><strong>&#8211;</strong> Zarının yapısında büyük oranda
    protein ve yağ az miktarda karbonhidrat bulunur.</p>
<p><strong>&#8211;</strong> Zarın yapısındaki fosfat ve yağlar
    birleşerek fosfolipitleri oluşturur.(Fosfolipler akıcılığı saplar.)</p>
<p><strong>&#8211;</strong> Protein molekküleri fosfolipitlerin
    arasına gömülüdür.</p>
<p><strong>&#8211;</strong> Zarın dışa bakan yüzünde proteinler
    karbonhidratlarla birleşerek glikoproteinleri, yağlar karbonhidratlarla birleşerek glikolipit
    oluşturur.</p>
<p><strong>&#8211;</strong> Zarın yapısında bulunan
    kolesteroller (Yağ monomeri) hücrenin fazla ısınmamasında rol alırlar.</p>
<h2><a name="2"></a>Hücrenin Organelleri Nelerdir?</h2>
<p>Zar tipine göre organeller üç grupta inceleyebiliriz.</p>
<p><strong>Zarsız organeller;</strong></p>
<p><strong>*</strong> Setrozom<br/>
    <strong>*</strong> Ribozom</p>
<p><strong>Tek katlı zarlı organeller;</strong></p>
<p><strong>*</strong> Endoplazmik retikulum (ER)<br/>
    <strong>*</strong> Lizozom<br/>
    <strong>*</strong> Golgi<br/>
    <strong>*</strong> Koful<br/>
    <strong>*</strong> Peroksizom</p>
<p><strong>Çift katlı zarlı organeller;</strong></p>
<p><strong>*</strong> Mitokondri<br/>
    <strong>*</strong> Plastitler<br/>
    <strong>*</strong> Çekirdek</p>
<h3><a name="13"></a>Ribozom</h3>
<p><strong>&#8211;</strong> Evrensel organeldir (Bütün canlı
    hücrelerde bulunur).</p>
<p><strong>&#8211;</strong> Temel görevi amino asitleri
    birbirine bağlayarak protein sentezlemektir.</p>
<p><strong>&#8211;</strong> Zarsız bir organeldir.</p>
<h3><a name="4"></a>Sentrozom</h3>
<p>Sentrozom, birbirine dik iki silindirik cisme sahiptir. Her sentriyol, birbirine paralel üç küçük
    tüpten oluşmuş, dokuz iplik içerir. Bu iplikler protein yapısında olup arası matriks ile
    doludur. Sentrozom organeli zarsız bir organeldir. Mikrotübüller silindirik biçimde
    dizilirler.</p>
<p>İğ iplikleri oluşturulması, bölünme sırasında kromozomların ayrılması ve kutuplara taşınmasında
    görevlidir. Hayvan hücresinde bulunur. Sentriol adı verilen çubuklardan meydana gelmiştir. Yani
    görevi kısaca hücre bölünmesi sırasında zıt kutuplara ayrılarak aralarında iğ iplikleri
    oluşturmaktır.</p>
<h3><a name="5"></a>Endoplazmik Retikulum (ER)</h3>
<p>Endoplazmik Retikulum, sabit bir büyüklüğü ve şekli olmayan, dolayısıyla hücre içindeki miktarı
    sayı ile belirtilemeyen bir organeldir.</p>
<p>Olgun alyuvar hücreleri dışında genellikle bütün ökaryot yapılı hücrelerde bulunur. Çekirdek
    zarından başlayarak sitoplazmaya, hatta hücre zarına kadar uzanır ve hücre içinde birbiriyle
    bağlantılı olan geniş bir kanal sistemi oluşturur.</p>
<p>Üzerinde ribozom taşıyan çeşidine granüllü endoplazmik retikulum, üzerinde ribozom bulundurmayan
    türüne de granülsüz ya da düz endoplazmik retikulum denir. Bir hücrede her iki tip endoplazmik
    retikulum aynı anda bulunabilir.</p>
<h3><a name="6"></a>Lizozom</h3>
<p>Lizozom, ökaryotik hücrelerin sitoplazmasında bulunan, zarla çevrili, genellikle küçük, yuvarlak
    ve çapları 0,2-0,8 mikron arasında değişen yapılardır. İçerikleri asidiktir ve çeşitli sindirici
    enzimler içerirler.</p>
<p><strong>Lizozomun görevleri;</strong></p>
<p><strong>*</strong> Lizozomların en önemli görevi, hücre
    içindeki maddeleri sindirmektir.<br/>
    <strong>*</strong> Hücrenin savunmasına karşı bir görev
    üstlenir.<br/>
    <strong>*</strong> Enzimleri yaşlanmış olan molekül ve
    organelleri parçalar.<br/>
    <strong>*</strong> Lizozom spermin baş kısmında bulunup
    yumurtanın delinmesini sağlar</p>
<h3><a name="7"></a>Golgi</h3>
<p><strong>&#8211;</strong> Tek zarla çevrili üst üste dizilmiş
    yassı keseciklerden oluşur.</p>
<p><strong>&#8211;</strong> Granülsüz ER’den meydana gelmiştir.
</p>
<p><strong>&#8211;</strong> Hücrede salgılama ve zar fabrikası
    gibi görev yapar.</p>
<p><strong>&#8211;</strong> ER’den gelen protein, lipit,
    karbonhidrat gibi temel bileşenleri işleyip farklılaştırarak; hücre zarının bileşenleri olan
    glikolipit, glikoprotein, lipoprotein sentezler. Ayrıca enzim, hormon gibi düzenleyicileri de
    sentezler.</p>
<h3><a name="8"></a>Koful</h3>
<p><strong>&#8211;</strong> Koful, çeşitli çözeltiler ile dolu
    tek katmanlı bir zar ile çevrilmiş organel.</p>
<p><strong>&#8211;</strong> Hem ökaryot hem de prokaryot
    hücrelerde bulunur.</p>
<p><strong>&#8211;</strong> Bitki hücrelerinde daha büyüktürler.
    Çünkü bitki hücreleri, hayvan hücreleri kadar gelişmiş değillerdir. Bu nedenle bitki
    hücrelerinde bulunan koful, daha fazla işleve sahiptir.</p>
<p><strong>Kofulların görevleri;</strong></p>
<p><strong>*</strong> Kofullar hücrede madde alışverişinde,
    beslenme, sindirimde ve boşaltımda görevlidir.<br/>
    <strong>*</strong> Şeker ve aminoasitlerin geçici depo
    yeridir.<br/>
    <strong>*</strong> İçindeki antosiyan gibi pigmentler
    çiçeklere renk vererek tozlaşmaya yardımcı olur.<br/>
    <strong>*</strong> Meyvelere renk vererek tohumun
    yayılmasında etkili olur.<br/>
    <strong>*</strong> Bazı zehirli atıkları tuzlarla
    birleştirerek kristal şeklinde depolayıp zararsız hale getirir.<br/>
    <strong>*</strong> Besin kofulu, Sindirim kofulu, Boşaltım
    kofulu, Salgı kofulu ve Kontraktil koful gibi çeşitleri vardır.</p>
<h3><a name="9"></a>Peroksizom</h3>
<p><strong>&#8211;</strong> Tek kat zar ile çevrili olan
    peroksizomlar metabolik aktivitesi fazla olan, karaciğer, böbrek, ve kalp<br/>
    kası gibi hücrelerde fazla bulunurlar.</p>
<p><strong>&#8211;</strong> Bunlar katalaz, ürik asit, oksidaz
    ve daminoasit içerir.</p>
<p><strong>&#8211;</strong> Hücrede zehir etkisi yapan hidrojen
    peroksiti (H2O2); H2O ve ½ O2’ye dönüşen katalaz enzimini taşıyan organeldir.</p>
<p><strong>&#8211;</strong> Perksizomlar yağ asitlerini
    oksitleyerek metabolik enerjinin en büyük kaynağını oluştururlar ve bu özellikleriyle hücre için
    hayati bir rol oynarlar.</p>
<h3><a name="10"></a>Mitokondri</h3>
<p><strong>Mitokondri :</strong>Hücrede enerji (ATP) üretimini sağlayan merkezdir.</p>
<p><strong>&#8211;</strong> Sayısı hücrenin enerji ihtiyacına
    göre değişir.</p>
<p><strong>&#8211;</strong> Çizgili kas, sinir, kalp ve
    karaciğer hücrelerinde mitokondri fazladır.</p>
<p><strong>&#8211;</strong> Dış zarı düzgün, iç zarı ise
    kıvrımlıdır.</p>
<p><strong>&#8211;</strong> Yani, iç zarı matrix içine doğru
    uzamıştır, böylece yüzey arttırılmıştır.</p>
<p><strong>&#8211;</strong> Bu uzantılara krista denir.</p>
<p><strong>&#8211;</strong> Mitokondri içindeki sıvıya matrix
    denir.</p>
<p><strong>&#8211;</strong> Kendine ait DNA, RNA ve ribozomu
    vardır.</p>
<p><strong>&#8211;</strong> Gerektiğinde çoğalabilir.</p>
<p><strong>&#8211;</strong> Gerektiği zaman bölünebilir,
    büyüyebilir ve kendisi için gerekli bazı proteinleri sentezleyebilir.</p>
<p><strong>&#8211;</strong>  O2’li solunum, hücre
    sitoplâzmasında başlayıp mitokondride devam etmekte ve açığa çıkan enerji ATP şeklinde
    depolanmaktadır.</p>
<h3><a name="11"></a>Plastitler</h3>
<p>Bitki hücrelerinde, alglerde ve öglena gibi protistlerde bulunan çift katlı bir organeldir.</p>
<p>-İçerdikleri renk maddeleri ve yaptıkları göreve göre kloroplast, kromoplast ve lökoplast olmak
    üzere üç çeşit plastit vardır. Üçü de çift katlı zar ile kuşatılmıştır.</p>
<p><strong>Kloroplast</strong></p>
<p>Alglerde, bitkilerin fotosentez yapan hücrelerinde, öglenada bulunur. Yapısında çok miktarda
    bulunan klorofil pigmenti nedeniyle yeşil renklidir. Klorofil pigmenti ile emdiği ışık
    enerjisini organik besinin yapısındaki kimyasal enerjiye dönüştürür.</p>
<p>Kendine ait DNA, RNA ve ribozomu vardır. Çekirdek kontrolünde DNA’sını eşleyerek sayısını
    artırabilir. Kendi proteinlerini üretebilir.</p>
<p>Dış zar ve iç zar sisteminden başka ışığın emildiği tilakoid zarlar bulunur. Bu zarlardan oluşan
    yapıya grana denir. Organelin sıvı kısmına ise stroma adı verilir. DNA, RNA ve ribozomIarı sıvı
    kısmı olan stromada bulunur. DNA’sı prokaryotlarınki gibi halkasaldır.</p>
<p>Yapısında bulunan klorofil pigmenti ile güneş ışığını emerek besin üretimi yapar. Yani aşağıdaki
    reaksiyonda görüldüğü üzere inorganik maddelerden organik maddeler üretir.</p>
<p><strong>Kromoplast</strong></p>
<p>Bitkilerin çiçeğine renk verir. Çiçeklerdeki kırmızı, sarı, turuncu, hatta leylak gibi renklerin
    oluşmasını sağlar. Havuca turuncu renk veren karoten, domatese kırmızı renk veren likopen,
    limona sarı renk veren ksantofil, bitkiye yeşil rengi veren ise klorofildir. Kısaca kromoplast
    bitkiye sarı, kırmızı, turuncu gibi renkleri verir. Bitkilerin bazı renkleri ise koful öz
    suyunun asidik ya da bazik oluşuna göre renk değiştiren &#8220;antokyan&#8221; tarafından
    oluşturulur.</p>
<p><strong>Proplastit</strong></p>
<p>Proplastit, hücrede sitoplazma içerisinde bulunan tanımlanamamış plastit. Plastitlerin diğer
    plastit türlerine dönüşmeden önceki tanımlanamamış halidir.</p>
<p><strong>Lökoplast</strong></p>
<p>Renksizdir.Bitkinin kök,toprak altı gövdesi (rizom) ve tohumları gibi depo organlarında bulunur.
    Besin depolar. Patates gibi kökte, yumruda ya da bitkinin renksiz kısımlarında lökoplast
    renksizdir, ama gün ışığına çıkınca bitkinin bulunduğu yerdeki rengini değiştirir.</p>
<h3><a name="12"></a>Çekirdek</h3>
<p>Hücre çekirdeği ya da nükleus, ökaryot hücrelerin çoğunda bulunan zarla kaplı bir organeldir.
    Hücrenin genetik bilgilerinin çoğu, hücre çekirdeğinin içinde katlı uzun doğrusal DNA
    molekülleri ile histon gibi birçok proteinin bir araya gelerek oluşturduğu kromozomlarda
    bulunur. Bu kromozomların içindeki genler hücrenin çekirdek genomunu oluşturur. Hücre
    çekirdeğinin işlevi bu genlerin bütünlüğünü devam ettirmek ve gen ekspresyonunu düzenleyerek
    hücre işlevlerini kontrol altında tutmaktır. Çekirdeği çıkarılan her hücre bir süre sonra
    ölür.</p>
<p>Çekirdek, çift katlı zar ile çevrilidir. Zar üzerinde tıpkı hücre zarının yapısında bulunan ve
    madde alışverişinin yapıldığı porlar bulunur. Yalnız çekirdek zarı üzerindeki porlar, hücre
    zarında bulunan porlardan daha büyüktür.</p>
<p><strong>Çekirdek zarı</strong> endoplazmik retikulum
    organelinin zarının devamıdır. Hücrede çekirdek bölünmesinin ilk aşamasında eriyip son
    aşamasında tekrar oluşur. Çekirdek içinde bulunan sıvı kısma çekirdek plazması denir. Bu sıvı
    kısımda DNA, RNA, ATP, mineraller, enzimler, nükleotitler, proteinler, su ve daha birçok madde
    bulunur.</p>
<p>Çekirdek içinde rRNA ve proteinlerin yoğunlaştığı bölgeye <strong>çekirdekçik</strong>
    denir. Bu bölgeyi çekirdek plazmasından ayıran bir zar yoktur. Sitoplazmadaki ribozomlarda
    üretilen protein ve çekirdekçik içinde üretilen rRNA molekülü burada birbirine bağlanarak
    ribozom organelini oluşturur. Hücrenin ribozom organeline ihtiyacı ile doğru orantılı olarak
    çekirdekçik sayısı ve büyüklüğü artabilir.</p>
<p>&nbsp;</p>
</html>