<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<p><strong>DÜNYA’NIN ŞEKLİ ve HAREKETLERİ</strong></p>
<p><strong>A. DÜNYA’NIN ŞEKLİ</strong></p>
<p>Dünya, kutuplardan hafifçe basık, Ekvator’dan şişkin kendine has bir şekle sahiptir. Buna geoit
    denir.<span id="more-4028"></span> Dünya’nın geoit şekli, kendi ekseni etrafında dönüşü
    sırasında oluşan, merkez kaç kuvvetiyle savrulması sonucu meydana gelmiştir.</p>
<p><img src="images/cografya/dunyaninsekli/d1.gif"
        alt="derscalisiyorum.com.tr"/></p>
<p><strong>Dünya’nın Şeklinin Sonuçları</strong></p>
<ul>
    <li>Ekvator’un uzunluğu tam bir meridyen dairesinin uzunluğundan daha fazladır.</li>
    <li>Ekvator yarıçapı, kutuplar yarıçapına göre 21 km daha uzundur.</li>
    <li>Dünya’nın şeklinden dolayı, güneş ışınları yeryüzüne farklı açılarla düşer.</li>
    <li>Sıcaklık dağılışını etkiler. Ekvator’dan kutuplara doğru gidildikçe sıcaklık değerleri
        düşer.
    </li>
    <li>Dünya’nın şeklinden dolayı, Dünya’nın bir yarısı karanlıkken diğer yarısı aydınlıktır.
        Aydınlanma çizgisi daire biçiminde olur. Buna <strong>aydınlanma çemberi </strong>de denir.
    </li>
    <li>Kutuplar, Dünya’nın merkezine (Ekvator’a göre) daha yakındır. Bunun sonucu olarak, yerçekimi
        Ekvator’da az, kutuplarda daha fazladır.
    </li>
    <li>Dünya’nın kendi ekseni etrafındaki dönüş hızı Ekvator’dan kutuplara gidildikçe azalır.</li>
    <li>Ekvator’dan kutuplara gidildikçe, paralel boyları ve meridyenler arası mesafe azalır.</li>
    <li>Dünya’nın şeklinden dolayı, harita çizimlerinde hatalar meydana gelir.</li>
    <li>Kutup yıldızının görünüm açısı bulunduğumuz yerin enlem derecesini verir.</li>
</ul>
<p><strong>B. DÜNYA’NIN HAREKETLERİ</strong></p>
<p><strong>1. Dünya’nın Kendi Ekseni Etrafında Dönmesi </strong>(Günlük Hareket)</p>
<p>Dünya kendi ekseni etrafındaki dönüşünü, batıdan doğuya doğru 24 saatte tamamlar. Buna 1 gün
    denir.</p>
<p><img src="images/cografya/dunyaninsekli/d2.gif"
        alt="derscalisiyorum.com.tr"/></p>
<p><strong>Dünya’nın Kendi Ekseni Etrafındaki Dönüşünün Sonuçları</strong></p>
<ul>
    <li>Gece ve gündüz birbirini takip eder.</li>
    <li>Güneş ışınlarının günlük geliş açıları değişir.</li>
    <li>Günlük sıcaklık farkları meydana gelir. Bunun sonucunda;</li>
</ul>
<blockquote><p>– Fiziksel çözülme oluşur.</p>
    <p>– Günlük basınç farkları oluşur.</p>
    <p>– Meltem rüzgârları oluşur.</p></blockquote>
<ul>
    <li>Merkez kaç kuvveti meydana gelir. Bunun sonucunda;</li>
</ul>
<blockquote><p>– Sürekli rüzgârların (Alize, Batı, Kutup) yönlerinde sapmalar meydana gelir.</p>
    <p>– Okyanus akıntıları (Gulf – stream, Labrador, vs.) halkalar oluşturur ve yönlerinde sapmalar
        olur.</p></blockquote>
<ul>
    <li>Yerel saat farkları meydana gelir.</li>
    <li>Cisimlerin gün içindeki gölge uzunlukları değişir.</li>
    <li>Güneş doğuda erken doğar, batar ve batıda geç doğar, batar.</li>
    <li>Dinamik basınç kuşakları meydana gelir.</li>
</ul>
<p><strong>2. Dünya’nın Güneş Etrafında Dönmesi </strong>(Yıllık Hareket)</p>
<p>Dünya, kendi ekseni etrafındaki günlük dönüşünü sürdürürken, bir yandan da Güneş’in çevresinde
    dolanır. Dünya, Güneş etrafındaki dönüşünü elips şeklindeki bir yörünge üzerinde 365 gün 6
    saatte tamamlar. Buna <strong>1 yıl </strong>denir.</p>
<p>Dünya, 939 milyon km lik yörüngesi üzerinde saatte 108 bin km. hızla hareket eder.</p>
<p><img src="images/cografya/dunyaninsekli/d3.gif"
        alt="derscalisiyorum.com.tr"/></p>
<p>Dünya’nın Güneş’e olan uzaklığı sabit değildir. Bazen yaklaşırken, bazen uzaklaşır. Bunun nedeni,
    Dünya yörüngesinin elips şeklinde olmasıdır. Dünya’nın Güneş’e en yakın olduğu 3 Ocak tarihine
    <strong>Perihel </strong>(Günberi) denir. Dünya’nın Güneş’ten en uzak olduğu 4 Temmuz tarihine
    ise <strong>Afel </strong>(Günöte) denir.</p>
<p><strong>Dünya’nın Güneş Etrafındaki Dönüşünün Sonuçları</strong></p>
<ul>
    <li>Mevsimlerin oluşmasına ve değişmesine neden olur.</li>
    <li>Mevsimlik sıcaklık farkları meydana gelir.</li>
    <li>Kara ve denizler arasında sıcaklık farkları oluşur.</li>
    <li>Muson rüzgârları meydana gelir.</li>
    <li>Gece – gündüz uzunlukları değişir.</li>
    <li>Güneş’in ufuk üzerinde doğduğu yer ve saat ile, Güneş’in ufukta battığı yer ve saat
        değişir.
    </li>
    <li>Güneş ışınlarının yeryüzüne düşme açıları değişir.</li>
    <li>Cisimlerin gölge boyları değişir.</li>
    <li>Aydınlanma çemberi mevsimlere göre yer değiştirir.</li>
    <li>Güneş ışınları yıl boyunca dönencelere bir kez, dönenceler arasına iki kez dik düşer.</li>
</ul>
<p><strong>Dünya’nın Eksen Eğikliği</strong></p>
<p>Dünya’nın elips şeklindeki yörüngesinden geçen düzleme <strong>Ekliptik </strong>(yörünge)
    <strong>düzlemi,</strong> Ekvator’dan geçen düzleme ise <strong>Ekvator düzlemi </strong>denir.
</p>
<p><img src="images/cografya/dunyaninsekli/d4.gif"
        alt="derscalisiyorum.com.tr"/></p>
<p>Bu iki düzlem birbiriyle çakışmaz. Çünkü, Dünya’nın ekseni ekliptik düzleme tam dik değildir.
    Başka bir ifadeyle, Dünya ekseni ile ekliptik düzlemi arasında 66° 33′, Ekvator düzlemi ile
    ekliptik düzlemi arasında 23° 27′ lık bir açı vardır.</p>
<p>İşte yukarıda, Dünya’nın Güneş etrafındaki hareketinin sonuçlarında sayılanların asıl nedeni,
    Dünya’nın ekseninin eğik olmasıdır. Buradan, <strong>“Dünya’nın Güneş çevresinde dönüşünün
        sonuçları, eksen eğikliği ile birlikte ortaya çıkar” </strong>sonucunu çıkarabiliriz.</p>
<p><strong>Dünya ekseninin 23°27′ eğik oluşunun sonuçları şunlardır:</strong></p>
<ul>
    <li>Güneş ışınlarının yeryüzüne düşme açısı yıl boyunca değişir.</li>
    <li>Güneş’in doğuş ve batış saatleri ile yerleri değişir.</li>
    <li>Aydınlanma çemberinin sınırı mevsimlere göre değişir.</li>
    <li>Mevsimlerin oluşumuna neden olur.</li>
    <li>21 Aralık’ta Güney Yarım Küre’nin, 21 Haziran’da ise, Kuzey Yarım Küre’nin Güneş’e daha
        dönük olmasına neden olur.
    </li>
    <li>Gece ile gündüz süreleri arasındaki farkın, Ekvator’dan kutuplara gidildikçe artmasına neden
        olur.
    </li>
</ul>
<table id="table1" border="9">
    <tbody>
    <tr>
        <td width="100%">Ekvator çizgisi üzerinde yıl boyunca gece ve gündüz süreleri değişmez.</td>
    </tr>
    </tbody>
</table>
<p>&nbsp;</p>
<ul>
    <li>Yıl içinde cisimlerin gölge uzunlukları değişir.</li>
    <li>Dönencelerin ve kutup dairelerinin sınırlarını belirleyerek, matematik iklim kuşaklarının
        oluşumuna neden olur.
    </li>
</ul>
<p><img src="images/cografya/dunyaninsekli/d5.gif"
        alt="derscalisiyorum.com.tr"/></p>
<p><strong>MEVSİMLER ve ÖZELLİKLERİ</strong></p>
<p>Dünya’nın Güneş etrafında dönmesi ve eksen eğikliğine bağlı olarak dört önemli gün ortaya çıkar.
    Bu günler aynı zamanda <strong>mevsim</strong>lerin başlangıcıdır.</p>
<p>21 Mart ve 23 Eylül tarihlerine <strong>ekinoks </strong>(gece – gündüz eşitliği) <strong>tarihleri</strong>,
    21 Aralık ve 21 Haziran tarihlerine de <strong>solstis </strong>(gündönümü)
    <strong>tarihleri </strong>denir.</p>
<p><strong>21 HAZİRAN</strong></p>
<p><img src="images/cografya/dunyaninsekli/d6.gif"
        alt="derscalisiyorum.com.tr"/></p>
<p><strong>a. Kuzey Yarım Küre</strong></p>
<ul>
    <li>Güneş ışınları Yengeç Dönencesi’ne 90°lik açı ile düşer.</li>
    <li>Yaz mevsiminin başlangıcıdır.</li>
    <li>En uzun gündüz, en kısa gece yaşanır.</li>
    <li>Yengeç Dönencesi’nden kuzeye gidildikçe gündüz süresi uzar, gece süresi kısalır.</li>
    <li>Bu tarihten itibaren gündüzler kısalmaya, geceler uzamaya başlar. Fakat 23 Eylül tarihine
        kadar gündüzler gecelerden uzundur.
    </li>
    <li>Aydınlanma çemberi Kuzey Kutup Dairesi’ne teğet geçer.</li>
    <li>Yengeç Dönencesi’nin kuzeyi, güneş ışınlarını yıl içerisinde alabileceği en dik açı ile
        alır. Bu tarihten itibaren güneş ışınlarının gelme açıları küçülmeye başlar.
    </li>
    <li>Yengeç Dönencesi’nin kuzeyinde en kısa gölge yaşanır. Bu tarihten itibaren gölge boyları
        uzamaya başlar.
    </li>
</ul>
<p><strong>b. Güney Yarım Küre</strong></p>
<ul>
    <li>Güneş ışınları Oğlak Dönencesi’ne 43°06′ lık açı ile düşer.</li>
    <li>Kış mevsiminin başlangıcıdır.</li>
    <li>En uzun gece, en kısa gündüz yaşanır.</li>
    <li>Oğlak Dönencesi’nden güneye gidildikçe gece süresi uzar, gündüz süresi kısalır.</li>
    <li>Bu tarihten itibaren geceler kısalmaya, gündüzler uzamaya başlar. Fakat 23 Eylül tarihine
        kadar geceler gündüzlerden uzundur.
    </li>
    <li>Aydınlanma çemberi Güney Kutup Dairesi’ne teğet geçer.</li>
    <li>Oğlak Dönencesi’nin güneyi güneş ışınlarını yıl içerisinde alabileceği en dar açı ile alır.
        Bu tarihten itibaren güneş ışınlarının gelme açıları büyümeye başlar.
    </li>
    <li>Oğlak Dönencesi’nin güneyinde en uzun gölge yaşanır. Bu tarihten itibaren gölge boyları
        kısalmaya başlar.
    </li>
</ul>
<p><strong>23 EYLÜL</strong></p>
<p><img src="images/cografya/dunyaninsekli/d7.gif"
        alt="derscalisiyorum.com.tr"/></p>
<p><strong>Kuzey ve Güney Yarım Küre</strong></p>
<ul>
    <li>Güneş ışınları öğle vakti Ekvator’a 90°lik açı ile düşer.</li>
    <li>Gölge boyu Ekvator’da sıfırdır.</li>
    <li>Güneş ışınları bu tarihten itibaren Güney Yarım Küre’ye dik düşmeye başlar.</li>
    <li>Bu tarihten itibaren Kuzey Yarım Küre’de geceler, gündüzlerden uzun olmaya başlar. Güney
        Yarım Küre’de ise tam tersi olur.
    </li>
    <li>Bu tarih Kuzey Yarım Küre’de Sonbahar, Güney Yarım Küre’de İlkbahar başlangıcıdır.</li>
    <li>Aydınlanma çemberi kutup noktalarına teğet geçer. Bu tarihte Güneş her iki kutup noktasında
        da görülür.
    </li>
    <li>Dünya’da gece ve gündüz birbirine eşit olur.</li>
    <li>Bu tarih Kuzey Kutup Noktası’nda 6 aylık gecenin, Güney Kutup Noktası’nda ise 6 aylık
        gündüzün başlangıcıdır.
    </li>
</ul>
<p><strong>21 ARALIK</strong></p>
<p><img src="images/cografya/dunyaninsekli/d8.gif"
        alt="derscalisiyorum.com.tr"/></p>
<p><strong>a. Kuzey Yarım Küre</strong></p>
<ul>
    <li>Güneş ışınları Yengeç Dönencesi’ne 43°06′ lık açı ile gelir.</li>
    <li>Kış mevsiminin başlangıcıdır.</li>
    <li>En uzun gece, en kısa gündüz yaşanır.</li>
    <li>Yengeç Dönencesi’nden kuzeye gidildikçe gece süresi uzar, gündüz süresi kısalır.</li>
    <li>Bu tarihten itibaren geceler kısalmaya, gündüzler uzamaya başlar. Fakat 21 Mart tarihine
        kadar, geceler gündüzlerden uzundur.
    </li>
    <li>Aydınlanma çemberi Kuzey Kutup Dairesi’ne teğet geçer.</li>
    <li>Yengeç Dönencesi’nin kuzeyi güneş ışınlarını yıl içerisinde alabileceği en dar açı ile alır.
        Bu tarihten itibaren güneş ışınlarının gelme açıları büyümeye başlar.
    </li>
    <li>Yengeç Dönencesi’nin kuzeyinde en uzun gölge yaşanır. Bu tarihten itibaren gölge boyları
        kısalmaya başlar.
    </li>
</ul>
<p><strong>b. Güney Yarım Küre</strong></p>
<ul>
    <li>Güneş ışınları Oğlak Dönencesi’ne 90° lik açı ile gelir.</li>
    <li>Yaz mevsiminin başlangıcıdır.</li>
    <li>En uzun gündüz, en kısa gece yaşanır.</li>
    <li>Oğlak Dönencesi’nden güneye gidildikçe gündüz süresi uzar, gece süresi kısalır.</li>
    <li>Bu tarihten itibaren gündüzler kısalmaya geceler uzamaya başlar. Ancak 21 Mart tarihine
        kadar, gündüzler gecelerden uzundur.
    </li>
    <li>Aydınlanma çemberi Güney Kutup Dairesi’ne teğet geçer.</li>
    <li>Oğlak Dönencesi’nin güneyi güneş ışınlarını yıl içerisinde alabileceği en dik açı ile alır.
        Bu tarihten itibaren güneş ışınlarının gelme açıları küçülmeye başlar.
    </li>
    <li>Oğlak Dönencesi’nin güneyinde en kısa gölge yaşanır. Bu tarihten itibaren gölge boyları
        uzamaya başlar.
    </li>
</ul>
<p><strong>21 MART</strong></p>
<p><img src="images/cografya/dunyaninsekli/d9.gif"
        alt="derscalisiyorum.com.tr"/></p>
<p><strong>Kuzey ve Güney Yarım Küre</strong></p>
<ul>
    <li>Güneş ışınları öğle vakti Ekvator’a 90° lik açı ile düşer.</li>
    <li>Gölge boyu Ekvator’da sıfırdır.</li>
    <li>Güneş ışınları bu tarihten itibaren Kuzey Yarım Küre’ye dik düşmeye başlar.</li>
    <li>Bu tarihten itibaren Güney Yarım Küre’de geceler, gündüzlerden uzun olmaya başlar. Kuzey
        Yarım Küre’de ise tam tersi olur.
    </li>
    <li>Bu tarih Güney Yarım Küre’de Sonbahar, Kuzey Yarım Küre’de İlkbahar başlangıcıdır.</li>
    <li>Aydınlanma çemberi kutup noktalarına teğet geçer. Bu tarihte Güneş her iki kutup noktasında
        da görülür.
    </li>
    <li>Dünya’da gece ve gündüz süreleri birbirine eşit olur.</li>
    <li>Bu tarih Güney Kutup Noktası’nda 6 aylık gecenin, Kuzey Kutup Noktası’nda ise 6 aylık
        gündüzün başlangıcıdır.
    </li>
</ul>
</html>