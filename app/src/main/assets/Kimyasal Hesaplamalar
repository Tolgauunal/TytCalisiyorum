<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';

    
    </style>
</head>
<h1>Kimyasal Tepkimelerde Hesaplamalar</span></h1>
<p>Kimyasal tepkimelerin denkleştirilmesi sırasında kullanılan katsayılar tepkimede bulunan
    maddelerin tepkimeye girme oranlarını oluşturur. Bu orana sitokiyometrik oran denir. Bir
    kimyasal tepkimede miktar hesabı yaparken sitokiyometrik oran kullanılır.</p>
<p>Kimyasal tepkimelerde maddelerin mol sayıları, kütleleri, tanecik sayıları ve hacimleri arasında
    her zaman doğru orantı vardır. Maddelerin miktarları arasında geçişler yapılırken tepkime
    denklemindeki katsayılardan yararlanılır.</p>
<p>&nbsp;</p>
<p><img class="aligncenter"
        src="images/kimya/kimya2/kimya.webp"
        alt="ornek"/></p>
<p>&nbsp;</p>
<p>Tepkimede her bir bileşenin önündeki sayılar kullanılarak bir oran oluşturulur. Görüldüğü üzere N<sub>2</sub>
    nin önünde 1 (1 rakamı yazılmaz), H<sub>2</sub> nin önünde 3, NH<sub>3</sub> ün önünde 2
    katsayısı vardır. Yani 1 tane N<sub>2</sub> ile 3 tane H<sub>2</sub> tepkimeye girer 2 tane
    NH<sub>3 </sub>oluşur. Bu oran (1:3:2) hacim (yalnızca gazlarda), kütle ve mol miktarları
    hesaplanırken kullanılır.</p>
<p>Kimyasal tepkimelerde işlem yaparken özel bir formüle ihtiyaç duymadan bileşenler arasında doğru
    oranın kurulduğunda sonuca ulaşılabilir. Bununla birlikte kütle, mol sayısı, mol kütlesi ve
    avogadro sayısı arasında ilişki kurmak için daha önce verdiğimiz formülleri kullanabilirsiniz.
    Basit oran-orantı yerine formül kullanmanız yalnızca işlem hızınızı arttırır.</p>
<p>Mol sayısı ile molekül kütlesi, kütle, hacim, tanecik sayısı ve avogadro sayısı arasındaki
    ilişki:</p>
<p>mol kütlesi-mol ilişkisi:<strong> n = m/M<sub>A </sub> </strong>(mol = kütle/mol kütlesi)</p>
<p>tanecik sayısı-mol ilişkisi: <strong>n = N/N<sub>A</sub> </strong>(mol = tanecik sayısı/avogadro
    sayısı)</p>
<p>mol hacmi-mol ilişkisi: <strong> n = V/22,4 </strong>( mol = hacim/22,4)</p>
<p><span style="text-decoration: underline">*Normal şartlar altında (1 atm basınç ve 0 <sup>o</sup>C sıcaklık) 1 mol gaz <strong>22,4 L</strong> hacim kaplar.</span>
</p>
<h3><a name="1"></a>Formül Bulma</h3>
<p>Bir bileşiğe ait basit (kaba) formül ve gerçek formülden bahsedebiliriz. Basit formülde atom
    cinsi ve atomların sayıca birleşme oranı belirtilir. Gerçek formülde ise atom cinsi ile birlikte
    atomların gerçek sayıları belirtilir. Örneğin;</p>
<p>Gerçek formülü C6H12O6 olan glikozun basit formülü CH2O dur.</p>
<p>Basit formül kütlesi bilinen bir bileşiğin gerçek formül kütlesi aşağıdaki eşitlikle bulunur:</p>
<p><strong>Gerçek formül kütlesi = n.(basit formül kütlesi)</strong></p>
<p>n sayısı herhangi bir katsayıdır. Gerçek formül kütlesi bileşiğin 1 molünün kütlesidir, yani mol
    kütlesidir. Mol kütlesi işlemlerini kimyasal tepkimelerde kullanacağız. Bir bileşiğin gerçek
    formülünün bilinebilmesi için, bileşiği oluşturan atomların cinsi ile bu atomların bileşikteki
    gerçek sayısı ve elementlerin atom ağırlığının bilinmesi gerekir.</p>
<h3><a name="2"></a>Sınırlayıcı Bileşen Bulma (Artanlı tepkimeler)</h3>
<p>Tam verimli tepkimelerde tepkimeye giren maddelerden biri ya da bir kaçı mutlaka tükenmiş
    olmalıdır. Tepkimeye giren maddelerden biri tükendiğinde tepkime devam etmez, durur. Bu nedenle
    tükenen maddeye sınırlayıcı bileşen denir.</p>
<p>Tam verimli tepkimelerde tepkimeye giren maddelerden birinden bir miktar artmış olabilir. Tepkime
    sonunda ortamda tepkimeye girmeden kalan bu maddeye artan madde, bu tür tepkimelere artanlı
    tepkime denir.</p>
<p>*Artanlı tepkimelerde giren maddelerden eşit kütlede alınmışsa daima çok harcanan tükenir. Aynı
    şekilde eşit mol sayıda alınmışsa tepkime katsayısı büyük olan tükenir.</p>
<h3><a name="3"></a>Karışım Problemleri</h3>
<p>Karışım problemlerinde, karışımı oluşturan maddelerin birbirleri ile tepkimeye girmesi söz
    konusudur. Bu tür sorularda hangi maddelerin birbiri ile tepkimeye girebildiği ya da giremediği
    bilinmelidir. Tepkime gerçekleşiyorsa tepkime denklemi yazılmalıdır.</p>
<h3><a name="4"></a><strong>Tepkime Verimi Bulma<br/>
</strong></h3>
<p><strong>Yüzde Verim Hesaplama</strong></p>
<p>Bir tepkimenin teorik verimini, sınırlayıcı bileşen belirler. Bir başka deyişle teorik verim,
    sınırlayıcı bileşenin tümüyle kullanılması hâlinde oluşabilecek ürün miktarıdır. Teorik verim,
    elde edilebilecek en yüksek verim olup denkleştirilmiş tepkimeden sayısal olarak hesaplanabilir.
    Uygulamada ise gerçek verim kullanılır ve gerçek verim tepkime sonunda oluşan ürün miktarıdır.
    Burada gerçek verim daima teorik verimden küçüktür. Kimyasal tepkimelerde tepkime verimini
    düşüren birçok neden olabilir. Esas tepkimenin yanında yürüyen ikinci bir tepkimenin reaktifleri
    kullanması, reaksiyonun dengede olması (Dengedeki tepkimede hem tepkimeye girenler hem de
    ürünler bulunur.), tepkime esnasındaki madde kayıpları, kullanılan maddenin yeterince saf
    olmaması gibi örnekler verilebilir.</p>
<p>&nbsp;</p>
</html>