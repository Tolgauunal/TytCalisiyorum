<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    
    </style>
</head>
<h2> Din Felsefesi</h2>
<p>Din felsefesi, değişik dinlerin farklılıklarını, ortaya çıkışlarında ki temel faktörleri
    incelemeyi ve kapsamlı bir şekilde tartışmayı amaçlar. Bir başka ifadeyle din felsefesi, dinin
    felsefe açısından ele alınması ve bir düşünme, bir tartışma ve bir değerlendirme konusu
    yapılmasıdır.</p>
<p>Dine felsefi yaklaşım her şeyden önce din gerçeğini kabul eden ve anlamladırmaya çalışan bir
    yaklaşımdır. Dini dinin temel kavramlarını ve inançlarını değerlendirmek, din gerçeğine
    eleştirel bir gözle yaklaşmakla olur. Bunu da felsefe yapabilir.</p>
<p>Din felsefesi, dini tanımlamaya, açıklamaya ve anlamlandırmaya, dinsel kavramları ve davranış
    biçimlerini felsefi<br/>
    temeli üzerinde savunmaya ya da eleştirmeye, dinlerin kullandığı dili çözümlemeye yönelik
    felsefe araştırmalarından<br/>
    meydana gelir.</p>
<h3><a name="1"></a>Teoloji İle Din Felsefesinin Farkı</h3>
<p>Teoloji (İlahiyat), dini konu edinir; amacı dini temellendirmek ve açıklamak, böylece inananların
    inançlarını güçlendirmektir.</p>
<p>Teoloji, doğrudan doğruya inanca dayanır. Dini yargıları hiç bir şekilde sorgulamaz; bu yönüyle
    dogmatiktir. Oysa din felsefesi, özgür düşünmeyi, nesnel olmayı ve sorgulamayı temel alır.</p>
<p>Teoloji belirli bir dini ve bu dine ait problemleri ele alır. Dolayısıyla Yahudi teolojisinden,
    Hıristiyan teolojisinden söz edilebilmektedir. Din felsefesi ise dini veya dinleri genel olarak
    ele almaktadır.</p>
<h3><a name="2"></a>Din Felsefesinin Temel Kavramları</h3>
<p><strong>Tanrı:</strong> Evrende var olan herşeyin yaratıcısı
    olduğuna ve tekliğine inanılan yüce varlık.<br/>
    <strong>Mucize:</strong> Mucize, insan aklının ölçülerini
    aşan, doğa yasalarının dışına çıkın, düşünce ilkelerinde değil de, dini inanca dayanan bir
    oluştur.<br/>
    <strong>Vahiy:</strong> Peygamberlere gelen ilahi ilham
    anlamına gelir. İlahi bir nitelik taşıyan ana düşünce, vahiy yoluyla<br/>
    peygamberlere bildirilir.<br/>
    <strong>Peygamber:</strong> Peygamber, her dinde Tanrı’nın
    buyruğnu insanlara bildiren elçidir.<br/>
    <strong>İman:</strong> Dinin ortaya koyduğu doğrulara
    inanmaya denir.<br/>
    <strong>İbadet:</strong> Tanrının buyruklarını yerine
    getirmeye ibadet adı verilir.<br/>
    <strong>Yüce:</strong> İncanca ölçüleri aşan,
    sınırlanamayan, önünde eğinilen üstün varlık anlamına gelir.<br/>
    <strong>Kutsal:</strong> Din açısından saygıya değer olan,
    Tanrı ya da peygamberler tarafından kutsanmış olandır.</p>
<h3><a name="3"></a>Din Felsefesinin Temel Sorunları</h3>
<p><strong>&#8211; </strong>Tanrının Varlığı Sorunu: Tanrı var
    mıdır? Onun varlığını gösteren kanıtlar gösterilebilir mi?<br/>
    <strong>&#8211; </strong>Evren Yaratılmış Bir Varlık mıdır?
    Yoksa Yaratılmamış (Ezeli ve Ebedi) Bir Varlık mıdır?<br/>
    <strong>&#8211; </strong>Vahyin İmkanı Sorunu: Tanrı vahiyle
    insana bir takım bilgiler verebilir mi?<br/>
    <strong>&#8211; </strong>Ruhun ölümsüzlüğü sorunu: ölüm bir
    son mudur? Ölümden sonra bir hayat var mıdır? Sorularına cevap aranır.</p>
<h3><a name="4"></a>Tanrı&#8217;nın Varlığına İlişkin Farklı Yaklaşımlar
</h3>
<p><strong><span
        style="text-decoration: underline">Tanrı&#8217;nın varlığını kabul edenler</span></strong>
</p>
<p><strong>a) Teizm</strong><br/>
    Bütün varlıkların yaratıcısı olan bir Tanrı&#8217;nın var olduğuna inanmaktır. Bu yaklaşıma göre
    Tanrı, Evren ve canlılar ile sürekli ilişki içerisindedir. Teizm&#8217;e göre Tanrı vardır ve
    Tanrı&#8217;nın insanları doğru yola sokmak için insanlığa göndermiş olduğu peygamberler ve
    dinler vardır. Teizm dar anlamda tek bir Tanrı&#8217;ya inanmak anlamına gelen monoteizme
    eşitlenir. Monoteizm tek bir Tanrı&#8217;ya inanmak, Politeizm ise birden fazla Tanrı&#8217;ya
    inanma anlayışıdır. Tanrı&#8217;nın varlığını kabul eden diğer inanışlar Deizm, Panteizm ve
    Panenteizm&#8217;dir. Teizm&#8217;i bu inançlardan ayıran nokta, tanrının insanlara din
    gönderdiğine inanılmasıdır. Bu sebeple Teizm&#8217;de Tanrı dışında, peygamber, kutsal kitap,
    vahiy, melek, cin, şeytan, ibâdet, sevap, günâh, kıyamet, ahiret, cennet, cehennem ve kader gibi
    kavramların hepsi yer alır.</p>
<p>Teist düşünürler Tanrı&#8217;nın var oluşunu akıl yoluyla açıklamak ve temellendirmek için bazı
    kanıtlar geliştirmişlerdir. <strong>Bu kanıtların başlıcaları:</strong></p>
<p><strong>Ontolojik Kanıt:</strong> Bu kanıtın temelinde Tanrı “kendisinden daha mükemmeli
    tasarlanamayan” varlıktır, düşüncesi vardır. Bu kanıt Tanrı&#8217;nın var oluşunun en yüksek
    varlık olarak tanrı tanımından zorunlu olarak çıktığını kabul eder.</p>
<p><strong>Kozmolojik Kanıt:</strong> Kozmolojik kanıt Evren&#8217;in varlığından Tanrı&#8217;nın
    varlığına gitmeye çalışan kanıttır. Bu kanıtın temelinde nedensellik ilkesi yatar. Kendisinin
    nedeni olmayan varlık tanrıdır. Nedenler zincirini başlatan varlıktır.</p>
<p><strong>Düzen ve Amaç Kanıtı:</strong> Bu kanıt doğal dünyaya baktığımızda her şeyin kendi
    işlevini yerine getirecek şekilde en ince ayrıntısına kadar düzenlenmiş ve ayarlanmış olduğunu
    göreceğimizi belirtir. Bu da düzenleyen tanrının varlığının kanıtıdır. Kindî, İbn Rüşd, Isaac
    Newton, Şihabeddin Sühreverdî ve daha birçok filozof önemli savunucularıdır.</p>
<p><strong>b) Deizm</strong><br/>
    Deizm iki temel ilkeye dayanır. Tanrı vardır, ama Evren&#8217;e hiçbir müdahalesi olmayan bir
    varlıktır. İnsan akla ve bilime güvenmelidir. İnsan Evren&#8217;i akıl ve bilimin ilkelerine
    göre açıklayabilir. Bu sebeple Deizm&#8217;de Tanrı dışında Teizm&#8217;de yer alan dinsel
    kavramların hiçbiri yer almaz. Aristotales, J. Locke, J.J. Russeau, Voltaire önemli
    temsilcileridir.</p>
<p><strong>c) Panteizm</strong><br/>
    Tanrı-Evren ikiliğini reddeder, Tanrı&#8217;nın her şeyi içerdiğini dolayısıyla doğanın ve
    insanın bağımsız varlıklar olmadığını öne süren bir yaklaşımdır. Panteizm&#8217;e göre Tanrı ve
    Evren bir bütündür. Spinoza, G. Bruno temsilcileridir.</p>
<p><strong>d) Panenteizm</strong><br/>
    Panteizm&#8217;de olduğu gibi Evren&#8217;in kendisinin Tanrı olduğunu, panteizmden farklı
    olarak ilk devindirici olan tanrının Evren ve tüm varlıkları özünden yarattığı ve Evren&#8217;e
    aşkın, Evren&#8217;in bilincinde mutlak ve değişmez bir varlık olarak egemen olduğu inancıdır.
    Panteizmde her şey Tanrı&#8217;dır. Panenteizmde ise, her şey Tanrı&#8217;dan sudur etmiştir
    (oluşmuştur). Ruhun tek amacı, oluştuğu Tanrı&#8217;ya dönmektir. Bunun da yolu tek evrensel
    yasa olan evrim/tekamül&#8217;den geçmektir.</p>
<p><span
        style="text-decoration: underline"><strong>Tanrı&#8217;nın varlığını kabul etmeyenler</strong>
</span></p>
<p><strong>Ateizm (Tanrıtanımazlık):</strong> Tanrı&#8217;nın
    varlığını reddedenlerin görüşleri ateizm kavramı ile açıklanır. <strong>Ateistler tanrının
        varlığını reddederken şu kanıtları kullanırlar:</strong></p>
<p><strong>Kötülük Kanıtı:</strong> Tanrı olsaydı kötülük olmazdı. Evren&#8217;de bir kötülük
    mevcutsa tanrının varlığından söz edilemez.</p>
<p><strong>Madde Kanıtı:</strong> Madde olduğuna göre maddi olmayan bir tanrının varlığından söz
    edilemez.</p>
<p><strong>Toplum Kanıtı:</strong> Hayata düzen veren tanrı değil toplumun kendisidir şeklindeki
    düşünceyi kabul ederek tanrıyı reddeden anlayıştır.</p>
<p><span style="text-decoration: underline"><strong>Tanrı&#8217;nın varlığının veya yokluğunun bilinemeyeceğini öne sürenler</strong>
</span></p>
<p><strong>Agnostisizm (Bilinemezcilik):</strong> Bizim tanrıya
    ilişkin bir bilgiye sahip olamayacağımızı, dolayısıyla var olduğunun da var olmadığının da
    kanıtlanamayacağını savunan öğretinin adıdır.</p>
</html>