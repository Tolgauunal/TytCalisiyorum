<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}





    </style>
</head>
<section class=probootstrap-heading>
    <div class="container text-center"><h1 class=mb-0>Yaşayan Dünya Dinleri </h1>
        <div class="div-dot div-transparent divider"></div>
    </div>
</section>
<div class=card-body><p>Yaşayan dünya dinleri dersi, adından da anlaşılacağı
    gibi günümüzde insanların inandıkları dinleri konu alır. Bu dinlerle ilgili
    bilgiler, dersin temel konusunu oluşturur. Söz konusu dersten başarılı
    olabilmek için yaşayan dünya dinleri çıkmış sorular ve ders notları büyük
    önem taşır. Ancak çıkmış sorular ve ders notlarından önce din konusuna göz
    atılması yararlı olacaktır.
    <p>&nbsp;
    <h2><strong>Din Nedir? Neden Evrenseldir?</strong></h2>
    <p>Din; bir yaşam felsefedir. Bir yaratıcıdan geldiğine inanılan kuralları
        dikkate alarak oluşturulan yaşam biçimidir. Bunun haricinde, din ile
        ilgili çok daha detaylı tanımlamalar yapılması mümkündür. Ancak en kısa
        ve anlaşılır tanım bu şekildedir.
    <p>Din, insanlar için büyük bir öneme sahiptir. Günümüz dünyası nüfusunun
        çok büyük bir kısmı bir dine inanır. Bu yüzden din, evrensel bir kavram
        olarak kabul edilir. Dünya üzerinde halen inanılan çok sayıda din
        vardır. Ancak bunlardan bazıları, hem etkili olduğu bölge hem de inanan
        insan sayısı bakımından çok daha öne çıkmış durumdadır. İslamiyet,
        Hristiyanlık, Budizm ve Hinduizm bunlara örnek olarak gösterilebilir.
    <p>&nbsp;
    <h2><strong>Dinler Kaça Ayrılır?</strong></h2>
    <p>Dinler, kendi içinde ikiye ayrılır; ilahi ve ilahi olmayan dinler. İlahi
        dinler, Allah tarafından gönderilen bir peygamberin verdiği mesajlara ve
        getirdiği kitaba dayanan dinledir. Daha farklı bir ifade ile ilahi
        dinlerde Allah’ın gönderdiği bir peygamber ve Allah’tan mesajlar (vahiy)
        vardır.
    <p>İlahi olmayan dinlerde ise böyle bir durum yoktur. İlahi olmayan dinler,
        genellikle insanların kendi çıkarımlarına dayanır. Tapılmaya değer
        gördüklerine inanma durumu vardır.</p>
    <p>&nbsp;
    <h3><strong>İlahi Dinler</strong></h3>
    <p>İlahi dinler; Allah’ın gönderdiği peygamber tarafından getirilen kitaba
        ve emirlere dayalı olan dinlerdir. İslamiyet, Hristiyanlık ve Musevilik
        bu sınıfta yer alır.<h4><strong>o&nbsp;&nbsp;&nbsp;
        Hıristiyanlık</strong></h4>
    <p>Hristiyanlık; Hz. İsa aracılığı getirilen emir ve kitaba dayanan dindir.
        Baba, oğul ve kutsal ruh inancı vardır. Bu durum aynı zamanda teslis
        inancı olarak da isimlendirilir. Buradaki baba Allah’ı, oğul Hz. İsa’yı
        ve kutsal ruh da meleği (Cebrail) temsil eder.
    <p>Hristiyanlıkta kadere, meleklere ve ahirete iman vardır. Ayrıca burada
        her doğan bebeğin dünyaya günahkâr olarak geldiği kabul edilir.
        Bebeklerin günahlarından arındırılması için vaftiz edilmesi gerektiğine
        inanılır.
    <p>Bebeklerin günahkâr doğma nedeni ise insanların Hz. İsa’yı çarmıha
        gererek öldürmesidir. Böylesine büyük bir günahın bütün insanların suçu
        olduğuna inanılır.
    <p>Hristiyanlığın peygamberi Hz. İsa, kutsal kitabı İncil ve ibadet yerleri
        ise kilise ve katedraldir. Ayrıca kutsal günleri Pazar’dır. Dünya
        üzerinde toplamda 2,4 milyar Hristiyan bulunur. Bu yönü ile dünya
        genelinde en fazla inananı olan din şeklinde nitelenebilir.<h4><strong>o&nbsp;&nbsp;&nbsp;
        Yahudilik (Musevilik)</strong></h4>
    <p>Musevilik, bir diğer ilahi dindir. Burada tek tanrı inancı vardır. <i>Tanrı
        Yahova Tektir</i> şeklinde bir inanış söz konusudur. Musevilik,
        dünyadaki en az inanana sahip ilahi din olarak dikkat çeker. Dünya
        genelinde sadece 15 milyon Musevi vardır.
    <p>Museviliğin kutsal kitabı Tevrat, peygamberi Hz. Musa ve kutsal günleri
        Cumartesi’dir. Sinagog ve havrada ibadet eden Museviler, dinlerine
        oldukça bağlıdır. Bazı Musevi tarikatları, Cumartesi günleri elektrik
        dahi kullanmazlar.
    <p>Musevilerin sayısı her ne kadar az olsa da, dünyada oldukça etkilidirler.
        Ticaretteki başarıları bilinen bir durumdur. Dünyanın en zengin
        insanlarının önemli kısmı Musevi’dir. Ayrıca Nobel ödülü alan Musevi
        sayısı da son derece fazladır.<h4><strong>o&nbsp;&nbsp;&nbsp; İslamiyet
        (Müslümanlık)</strong></h4>
    <p>İslamiyet; Allah’ın varlığını ve birliğini kabul eden son ilahi dindir.
        Peygamberi Hz. Muhammed (S.A.V.), kutsal kitabı ise Kuran-ı Kerim’dir.
        İbadet yeri her ne kadar camii olsa da, temiz olan her yer ibadet yeri
        olarak kullanılabilir. Dünya genelinde yaklaşık 1,7 milyar Müslüman
        vardır. Bunların önemli kısmı Ortadoğu, Türkiye ve Kuzey Afrika’da
        bulunur.</p>
    <figure class=table>
        <table>
            <thead>
            <tr>
                <th>&nbsp;
                <th><p style=text-align:start;><strong>YAHUDİLİK</strong>



                <th><p style=text-align:center;><strong>HIRİSTİYANLIK</strong>
                <th><p style=text-align:center;><strong>MÜSLÜMANLIK</strong>
            </thead>
            <tbody>
            <tr>
                <td><strong>Peygamber:</strong>
                <td>Hz. Musa
                <td>Hz. İsa
                <td>Hz. Muhammed (S.A.V)
            <tr>
                <td><strong>Kitap:</strong>
                <td>Tevrat
                <td>İncil
                <td>Kuran-ı Kerim
            <tr>
                <td><strong>İbadet Yeri:</strong>
                <td>Sinagog &amp; Havralar
                <td>Kilise
                <td>Cami
            <tr>
                <td><strong>Kutsal Gün:</strong>
                <td>Cumartesi
                <td>Pazar
                <td>Cuma
            <tr>
                <td><strong>İnanan Kişi Sayısı:</strong>
                <td>15 Milyon Kişi
                <td>2.4 Milyar Kişi
                <td>1.7 Milyar Kişi
            </tbody>
        </table>
    </figure>
    <p>&nbsp;
    <h3><strong>İlahi Olmayan Dinler</strong></h3>
    <p>İlahi olmayan dinler; vahiy yoluyla gelmeyen dinler olarak ifade
        edilebilir. Burada dinin kaynağı tam olarak bilinmiyor. Hinduizm ve
        Budizm bu dinlerden öne çıkanlardır.<h4>o&nbsp;&nbsp;&nbsp; <strong>Hinduizm
        (Brahmanizm)</strong></h4>
    <p>Hinduizm, milattan önce 1500’lü yıllarda Hint yarımadasında ortaya çıkan
        bir dindir. Bilinen bir kurucusu yoktur. Günümüzde Hint yarımadasında
        yaygındır. Bu dinde, tek bir tanrı yoktur. <strong>Çok tanrılı bir din
            olan Hinduizm, aynı zamanda Brahmanizm ismiyle de bilinir.</strong>
    <p>Hinduizm’de Brama, yani mutlak varlık inanış vardır. Bu yönü ile ilahi
        dinlerle benzerlik gösterir. Bazı uzmanlar, Hinduizm’in ilahi bir
        kaynağa dayandığını, ancak yıllar içerisinde bozulduğunu dahi iddia
        eder. Birçok özelliğinin ilahi dinlerle benzerlik göstermesine
        dayanılarak bu tür yorumlar yapılır.
    <p>Hinduizm’de reenkarnasyon, yani ruh göçü inancı vardır. Dünyada iken iyi
        bir yaşam sürenlerin ruhlarının, öldükten sonra rahip olarak dünyaya
        geleceklerine inanılır. Kötü bir yaşam sürenlerin ise bir hayvanın veya
        böceğin içinde tekrardan dünyaya geleceğine inanılmaktadır. Ayrıca
        burada Kast sistemi, yani insanlar arasında sınıf farklılıkları da
        vardır.
    <p>·&nbsp;&nbsp;&nbsp;&nbsp;&nbsp;&nbsp;&nbsp; Brahma (Yaratıcı),
    <p>·&nbsp;&nbsp;&nbsp;&nbsp;&nbsp;&nbsp;&nbsp; Şiva (Yok edici) ve
    <p>·&nbsp;&nbsp;&nbsp;&nbsp;&nbsp;&nbsp;&nbsp; Vişnu (Koruyucu) başlıca
        tanrılarıdır.
    <p>Tapınaklarına Mandir denir. Ayrıca Ganj nehri kutsal kabul edilir ve
        burada yıkanmak, en önemli ibadetlerden biridir.<h4>o&nbsp;&nbsp;&nbsp;
        <strong>Budizm</strong></h4>
    <p>Budizm; milattan önce 6. yüzyılda Buda tarafından kurulan bir dindir.
        Buda (aydınlanmış) tarafından bu din kurulurken, Hinduizm’den
        etkilendiği ifade edilir.
    <p>Budizm dininin temel inancı; <i>Buda’ya sığınırım, Shanga’ya sığınırım ve
        Dhamma’ya sığınırım</i> ifadelerinden oluşur. Hinduizm’de olduğu gibi
        burada da reenkarnasyon inancı vardır. Ayrıca bu din, insanların maddi
        varlıklarla mutlu olamayacaklarını ve mutluluk için manevi anlamda
        Nirvana’ya ulaşmaları gerektiğini söyler. Budizm’in kutsal metinlerine,
        <i>üç sepet </i>anlamındaki <i>Tripataka</i> denilir.
    <p>Budizm’de tanrının varlığı ile yokluğu noktasında net bir durum yoktur.
        Bazıları, Buda’nın tanrı olduğuna inanırken, bazılarında bu şekilde bir
        inanış yoktur. Pagoda isimli tapınaklarda ibadet eden Budistler için
        Ganj nehrinde yıkanmak önemli bir ibadet olarak kabul edilir.</p>
</div>

</html>