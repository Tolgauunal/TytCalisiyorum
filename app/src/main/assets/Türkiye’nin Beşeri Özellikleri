<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<p>Nüfus artışının olumlu sonuçları olduğu gibi, olumsuz sonuçları da olabilmektedir.</p>
<p><strong>TÜRKİYE’DE NÜFUS SAYIMLARI VE SONUÇLARI</strong></p>
<p>Nüfusla ilgili bilgiler, genellikle nüfus sayımı sonuçlarından elde edilir. Bu sayımlarla nüfusun
    sayısı, meslek grupları, yaş durumu, eğitim, ailedeki nüfus sayısı, kadın – erkek nüfusu, nüfus
    artış hızı gibi bilgiler elde edilebilir. Türkiye’de ilk nüfus sayımı 1927 yılında, en son nüfus
    sayımı ise, 22 Ekim 2000 tarihinde yapılmıştır.</p>
<ul>
    <li>1927 – 2000 yılları arasında nüfus yoğunluğu ve miktarı sürekli artmıştır.</li>
    <li>1927 yılında 13,6 milyon olan nüfus, 1997 yılında 62,8 milyona yükselmiş, 2000 yılındaki son
        sayımda 70 milyon civarında olmuştur.
    </li>
    <li>Nüfus artış hızı en az 1940 – 1945 yılları arasında, en fazla 1955 – 1960 yılları arasında
        gerçekleşmiştir.
    </li>
</ul>
<p><strong>TÜRKİYE’DE NÜFUSUN DAĞILIŞI</strong></p>
<p>Türkiye’deki coğrafi bölgeler, bölümler ve yöreler arasında nüfus miktarı ve yoğunluğu yönünden
    önemli farklar bulunmaktadır. Türkiye’de nüfusun farklı dağılışında etkili olan faktörler
    şunlardır:</p>
<p><strong>1. Fiziki Faktörler</strong></p>
<p><strong>a. İklim özellikleri:</strong> Ülkemizde nüfusun yoğun olduğu yerlerin, genelde kıyı
    bölgeler olmasında ılıman iklimin büyük etkisi vardır. Kurak ve kışları aşırı soğuk geçen
    yerlerde nüfus fazla yoğun değildir.</p>
<p><strong>b. Yerşekilleri: </strong>Ülkemizde yüksek ve engebeli yerlerde nüfus azdır. Doğu Anadolu
    Bölgesi, Taşeli plâtosu, Menteşe yöresi gibi yerler bunlara örnek verilebilir.</p>
<p><strong>c. Toprak özellikleri:</strong> Verimli toprakların bulunduğu alanlar (Çukurova, Gediz,
    B. Menderes) nüfusça kalabalık iken, Tuz Gölü çevresi gibi yerlerde verimsiz topraklar
    bulunduğundan nüfus çok azdır.</p>
<p><strong>2. Beşeri Faktörler</strong></p>
<p><strong>a. Sanayileşme:</strong> Bütün Dünya’da olduğu gibi Türkiye’de de, sanayileşmenin arttığı
    yerlerde nüfus yoğunluğu artmıştır. İstanbul, İzmit, Adapazarı, Bursa, Adana ve İzmir buna
    örnektir.</p>
<p><strong>b. Tarım:</strong> Tarımın geliştiği yerler yoğun nüfusludur. Çukurova, Gediz, Bafra ve
    Çarşamba ovaları çevresi gibi.</p>
<p><strong>c. Yeraltı kaynakları:</strong> Madenlerin veya enerji kaynaklarının işletilmesinde yoğun
    nüfusa ihtiyaç olduğundan, bu alanlarda da nüfus fazladır. Zonguldak, Soma, Elbistan buna
    örnektir.</p>
<p><strong>d. Turizm:</strong> Ülkemizde, Ege ve Akdeniz kıyılarındaki merkezlerde turizmden dolayı
    nüfus yoğunlaşmıştır.</p>
<p><strong>e. Ulaşım:</strong> Ulaşım yolları kavşağında bulunan illerimizin nüfusu artmıştır.
    Eskişehir, Ankara, Kayseri, İstanbul gibi illerin gelişmesinde, ulaşım yolları üzerinde
    bulunmaları da etkili olmuştur.</p>
<p><strong>NÜFUS YOĞUNLUĞU</strong></p>
<p><strong>1. Aritmetik Nüfus Yoğunluğu</strong></p>
<p>Bir ülke veya bölgedeki toplam nüfusun, o ülke veya bölgenin yüzölçümüne bölünmesiyle elde edilen
    sayıya, <strong>aritmetik nüfus yoğunluğu </strong>denir. Türkiye’nin aritmetik nüfus yoğunluğu,
    2000 yılında gerçek alana göre 83,3 iz düşüm alana göre 87,5′tir.</p>
<p>Ancak, bu yoğunluk çok kaba olarak nüfusun dağılışını gösterir ve sadece ülkelerin nüfus
    yoğunluklarını kıyaslamak için kullanılır.</p>
<p><strong>2. Tarımsal Nüfus Yoğunluğu</strong></p>
<p>Bir ülkede veya herhangi bir sahada, tarım ve hayvancılıkla geçinen nüfusun, tarımsal alana
    bölünmesiyle elde edilen nüfus yoğunluğuna <strong>tarımsal nüfus yoğunluğu </strong>denir. Bu
    yöntem, aritmetik nüfus yoğunluğuna göre, daha gerçekçidir. Genel olarak, tarımsal nüfus
    yoğunluğu, dağlık alanlarımızda fazla, geniş tarımsal ovalarımızda ise düşüktür.</p>
<p><strong>3. Fizyolojik Nüfus Yoğunluğu</strong></p>
<p>Toplam nüfusun, ekili – dikili alanlara bölünmesiyle ortaya çıkan yoğunluğa <strong>fizyolojik
    nüfus yoğunluğu </strong>denilmektedir.</p>
<p><strong>TÜRKİYE NÜFUSUNUN ÖZELLİKLERİ </strong>(NÜFUS YAPISI)</p>
<p>Bir ülke nüfusunun cinsiyet, yaş, eğitim, ekonomik durumu gibi özellikleri o ülkenin nüfus
    yapısını gösterir.</p>
<p><strong>1. Nüfusun yaş grupları ve cinsiyetlere göre dağılımı</strong></p>
<p><strong>• Nüfusun yaş durumu</strong></p>
<p>Nüfus, yaş gruplarına göre, <strong>genç, olgun </strong>ve <strong>yaşlı </strong>olmak üzere 3
    kısma ayrılır.</p>
<p>0 – 14 ® Genç nüfus</p>
<p>15 – 64 ® Olgun nüfus</p>
<p>65 + … ® Yaşlı nüfus</p>
<p>Bu sınıflamaya göre, Türkiye nüfusunun 1990 yılında yaş gruplarına göre dağılımı şu
    şekildedir:</p>
<p>Buna göre, ülkemizde genç nüfus fazla, yaşlı nüfus azdır. Bunun en önemli nedeni olarak doğum
    oranının fazlalığı söylenebilir.</p>
<p>Türkiye’de, 0 – 14 yaş grubundakilerin fazla olması beslenme, giyinme ve eğitim ihtiyaçlarının
    gözönüne alınması gerektirmektedir. Bu alanda yapılan yatırımlara <strong>demoğrafik
        yatırımlar </strong>denir.</p>
<p>Çalışan nüfusun, bakımına muhtaç olduğu için, 0 – 14 ile 65 ve üzeri yaş grubuna aynı zamanda
    <strong>bağımlı nüfus </strong>denilmektedir. Bağımlı nüfus oranı, gelişmiş ülkelerde az iken,
    az gelişmiş ülkelerde fazladır.</p>
<p><strong>Türkiye’de 1955 ve 2000 yılları nüfus grafikleri</strong></p>
<p><strong>1955 yılı Türkiye nüfus grafiği:</strong> Bu grafik, Türkiye’nin gelişmekte olduğunu
    gösterir. 0 – 4 yaş grubunun oluşturduğu tabanın çok geniş olması, doğum oranının çok yüksek
    olduğunu göstermektedir.</p>
<p><strong>2000</strong><strong> yılı Türkiye nüfus grafiği:</strong> Bu grafikten de, Türkiye’nin
    gelişmekte olduğu anlaşılmaktadır. Ancak, 0 – 4 yaş grubu, 1955 yılına göre daha dardır. Bu da
    ülkemizde doğum oranının azaldığını göstermektedir.</p>
<p><strong>• Nüfusun cinsiyet durumu</strong></p>
<p>1945 yılındaki sayıma kadar, ülkemizde kadın nüfusunun erkek nüfustan daha fazla olduğunu
    görüyoruz. Bu durumda, Kurtuluş Savaşı ve Birinci Dünya Savaşı tehlikesi etkili olmuştur. Fakat,
    1945′ten sonra erkek nüfusu kadın nüfusunu geçmiştir. Şu anda erkek nüfus % 1,2 oranında
    fazlalık gösterir.</p>
<p>Türkiye’de dışarıdan göç alan İstanbul, Ankara, İzmir gibi merkezlerde erkek nüfus fazla iken,
    dışarıya göç veren Trabzon, Tokat, Yozgat gibi merkezlerde kadın nüfusu daha fazladır.</p>
<p><strong>2. Aktif Nüfus</strong></p>
<p><strong>Aktif nüfus</strong>, çalışan nüfus veya faal nüfus olarak da adlandırılır.<br/>
    15 – 64 yaş arasındaki nüfusa <strong>çalışma çağındaki nüfus </strong>denilmektedir. Bu nüfusun
    hepsi bir işte çalışmaktadır. Çalışabilecek yaştaki nüfus içinde, çalışan nüfus oranı ne kadar
    çoksa, işsizlik oranı o kadar azdır. Genellikle, sanayileşmiş ve buna bağlı olarak gelişmiş
    ülkelerde işsizlik az iken, az gelişmiş ülkelerde işsizlik fazladır.</p>
<p><strong>3. Çalışan nüfusun ekonomik faaliyet kollarına göre dağılımı</strong></p>
<p>Ekonomik faaliyetler üç büyük gruba ayrılır. Bunlar</p>
<ul>
    <li><strong>Tarım </strong>(Tarım, hayvancılık, ormancılık, vs.)</li>
    <li><strong>Sanayi</strong> (Endüstri, madencilik, vs.)</li>
    <li><strong>Hizmet</strong> (İnşaat, ticaret, turizm, vs.) sektörleridir.</li>
</ul>
<p>Az gelişmiş ülkelerde, toplam çalışan nüfusun % 90′a yakını tarımsal nüfus özelliği taşır.</p>
<p>Gelişmiş ülkelerde ise tarımsal nüfus % 10 civarındadır. Diğer nüfus, hizmet ve sanayi sektöründe
    çalışmaktadır.</p>
<p>Gelişmekte olan ülkelerde, sanayi ve hizmet sektöründe çalışan nüfus, gelişmiş ülkelere göre daha
    azdır.</p>
    Türkiye’de nüfusun 1927 – 2000 yılları arasındaki sektörel dağılımı.
<p>Sanayi ve hizmet sektöründeki nüfusun büyük bölümü, Marmara Bölgesi’ndeki Çatalca – Kocaeli ve
    Güney Marmara bölümlerinde yoğunlaşmıştır. İzmir, Ankara, Eskişehir, Adana, Mersin, Zonguldak,
    Ereğli, Karabük, Gazi Antep, Kayseri, Denizli, Konya gibi illerde sanayi nüfusu yoğundur.</p>
<p><strong>4. Nüfusun Eğitim Durumu</strong></p>
<p>6 yaşını bitiren nüfusa, tüm Dünya’da eğitim verilmeye çalışılır. Eğitim okur – yazarlık,
    ilköğretim, lise ve üniversite olmak üzere sınıflandırılabilir.</p>
<p>1990 yılına göre, Türkiye’deki faal nüfusun % 55′e yakınını ilkokul mezunları, % 7,4′e yakınını
    okur – yazar, % 5′e yakınını ortaokul ve lise mezunları, % 4′ünü de üniversite mezunları
    oluşturmaktadır.</p>
<p><strong>5. Nüfusun Kırsal – Kentsel Durumu</strong></p>
<p>Türkiye’de nüfusu 10.000′den az olan yerleşmelere kır nüfusu, fazla olan yerleşmelere de <strong>kent
    nüfusu </strong>denilmektedir.</p>
<p>2000 yılındaki sayımda kent nüfusu % 65,01′e ulaşmıştır. Bu sonuç, ülkemizde sanayi ve hizmet
    sektöründe çalışan nüfusun arttığını göstermektedir. Yukarıdaki grafikler, Türkiye’nin kentsel
    ve kırsal nüfus değişimlerini daha iyi ifade etmektedir. Dikkatle inceleyiniz.</p>
<p><strong>NÜFUS HAREKETLERİ (GÖÇLER) </strong></p>
<p>İnsanların, doğdukları yerden başka yerlere geçici ya da sürekli olmak üzere taşınmasına <strong>göç </strong>denir.
</p>
<p><strong>A. İÇ GÖÇLER</strong></p>
<p>Ülke içerisinde, nüfusun yer değiştirmesine <strong>iç göç </strong>denir. İç göçlerle bir
    ülkenin toplam nüfusunda değişme olmaz. Sadece, bölgelerin ve illerin nüfusunda artma ya da
    azalma meydana gelir.</p>
<p>İç göçler, <strong>sürekli ve mevsimlik göçler </strong>olmak üzere ikiye ayrılır.</p>
<p><strong>1. Sürekli İç Göçler</strong></p>
<p>Ülke içerisinde yer değiştiren insanların, göç ettikleri yerlere yerleşmesiyle gerçekleşir.
    Türkiye’de, Cumhuriyetin başlangıcından günümüze kadar, özellikle kırsal alanlardan kentlere
    doğru hızlı bir göç olayı görülmektedir.</p>
<p><strong>İç göçün nedenleri</strong></p>
<ul>
    <li>Kırsal alanlardaki hızlı nüfus artışı</li>
    <li>Miras yoluyla tarım alanlarının daralması ve ailelerin geçimini karşılamaması</li>
    <li>Tarım alanlarının yetersiz gelmesi ve erozyonun artmasıyla toprağın verimsiz hale gelmesi
    </li>
    <li>Tarımda makineleşmenin artması ve buna bağlı olarak tarımsal işgücünün azalması</li>
    <li>Kırsal kesimde iş imkanlarının sınırlı olması</li>
    <li>Ekonomik istikrarsızlık ve sosyal problemler</li>
    <li>Eğitim ve sağlık hizmetlerinin yetersizliği</li>
    <li>İklim ve yerşekillerinin olumsuz etkileri</li>
    <li>Kentlerde sanayinin gelişmiş olmasından dolayı iş olanaklarının fazlalığı</li>
    <li>Kentlerde eğitim ve sağlık hizmetlerinin yaygınlığı</li>
</ul>
<p>İç göç, özellikle Karadeniz ve Doğu Anadolu bölgelerindeki illerde daha fazla olmaktadır.</p>
<p><strong>Yüksek oranda göç alan şehirlerin başlıcaları şunlardır:</strong></p>
<p>İstanbul, Ankara, İzmir, Adana, Bursa, Şanlı Urfa, Antalya, Mersin, Konya, Samsun, Gazi Antep,
    Diyarbakır gibi illerdir. İç göç, ülkemizde özellikle sanayileşmiş merkezlere daha fazla
    olmaktadır.</p>
<p><strong>2. Mevsimlik İç Göçler</strong></p>
<p>Kırsal kesimdeki bazı ailelerin büyük şehirlere, tarımın yoğun olarak yapıldığı yerlere, yaz
    turizminin geliştiği yerlere bir müddet çalışmak üzere göç etmeleri ile gerçekleşir.</p>
<p>Yaylaya çıkma olayı da mevsimlik göçler içerisinde yer alır. Mevsimlik göçlerle Adana, Mersin,
    Hatay, Aydın, Muğla, Antalya gibi merkezlerde, yaz ile kış mevsimleri arasındaki nüfus
    miktarlarında önemli değişmeler olmaktadır.</p>
<p><strong>B. DIŞ GÖÇLER</strong></p>
<p>Bir ülkeden diğer bir ülkeye yapılan göçlere dış göç denir.</p>
<p><strong>Dış göçler ve Türkiye</strong></p>
<p>Ülkemize 1923 – 1989 yılları arasında çoğu Balkan ülkelerinden olmak üzere 2,2 milyon göç
    olmuştur. Bu sayı nüfusumuzun % 5′ini oluşturur.</p>
<p>1950′den sonra, başta Almanya olmak üzere yurt dışına işçi gitmeye başlamıştır. Bugün Fransa,
    Belçika, Hollanda, İngiltere, İsveç, ABD, Avustralya, Libya, S. Arabistan, Kuveyt ve Orta Asya
    ülkelerinde işçilerimiz bulunmaktadır.</p>
<p>1961 – 1986 yılları arasında Türkiye’den</p>
<p>yurtdışına yapılan resmi işçi göçü</p>
<p><strong>Türkiye’den yurt dışına göç sonucunda;</strong></p>
<ul>
    <li>Ülkemize giren işçi dövizi artmıştır.</li>
    <li>Ülke turizminin gelişmesi sağlanmıştır.</li>
    <li>Türk ticaretinin yaklaşık % 20 sine kaynak sağlanmıştır.</li>
    <li>Artan nüfusun işsizlik sorununa kısmen çözüm bulunmuştur.</li>
</ul>
<p><strong>YERLEŞME</strong></p>
<p>İnsanların, çok farklı türdeki konutlarda, yaşamlarını toplu ya da dağınık şekilde sürdürmelerine
    yerleşme denir.</p>
<p><strong>YERLEŞME ÇEŞİTLERİ</strong></p>
<p><strong>A. KIRSAL YERLEŞME</strong></p>
<p>Türkiye’de, nüfusu 10.000′in altında olan yerleşmelere denmektedir. Kır yerleşmeleri, tarım ve
    hayvancılık faaliyetlerinin birlikte yapıldığı ya da ön plana çıktığı yerleşmelerdir. Kırsal
    yerleşmelerin bazılarında yerleşik hayat tarzı (köy gibi), bazılarında konar – göçerlik veya
    yaylacılık gibi yarı yerleşik tarz görülür.</p>
<p><strong>Kırsal kesimde yerleşmeler toplu ve dağınık olmak üzere ikiye ayrılır.</strong></p>
<p><strong>Toplu Yerleşme:</strong> Evlerin birbirine yakın olduğu yerleşme biçimidir. Suyun az
    olduğu yerlerde ve arazinin düz olduğu ovalık alanlarda insanlar toplu olarak yerleşmişlerdir.
    Türkiye’de İç Anadolu, Doğu ve Güneydoğu Anadolu bölgelerinde su kaynakları az olduğu için toplu
    yerleşmeler fazladır.</p>
<p><strong>Dağınık Yerleşme: </strong>Suyun (yağışların) bol olduğu yerlerde, arızalı ve eğimli
    bölgelerde, evlerin birbirinden uzak olduğu bahçeler içerisinde insanlar dağınık olarak
    yerleşmişlerdir. Türkiye’de <strong>Karadeniz Bölgesi</strong>, dağınık yerleşmenin en yaygın
    olarak görüldüğü yerdir. Dağınık yerleşmede su fazlalığı ve yerşekillerinin engebeliliği
    etkilidir.</p>
<p><strong>Kırsal yerleşme çeşitleri</strong></p>
<p><strong>a. Köy altı yerleşmeleri:</strong> Çiftlik, mezra, kom, divan, oba, yayla gibi
    yerleşmelere denir. Bunlar köylerden küçüktür. Daha çok, hayvancılık amaçlı veya yazları
    serinlemek amacıyla kurulmuştur. Doğu Anadolu, G. Doğu Anadolu, Karadeniz ve Akdeniz
    bölgelerinde yaygındır.</p>
<p><strong>b. Köyler</strong></p>
<p><strong>c. Bucak ve nahiyeler</strong></p>
<p><strong>Kırsal meskenlerin yapımında kullanılan malzemeler doğal çevre ile yakından
    ilişkilidir. </strong></p>
<p>Çevrede taş malzemeler yaygınsa konutlarda taş kullanılır. Ormanlık yörelerde meskenlerde daha
    çok ahşap kullanılır. Taş ve ahşap malzemenin bulunmadığı yarı kurak bölgelerde, meskenlerde
    kerpiç malzeme kullanılır.</p>
<ul>
    <li><strong>Taş meskenler: </strong>Köylerimizde çok rastlanan mesken tiplerinden biri olup,
        daha çok <strong>Akdeniz, Ege ve Doğu Anadolu </strong>bölgelerinde rastlanır.
    </li>
    <li><strong>Ahşap meskenler:</strong> Ahşap köy meskenlerinin en yoğun olduğu yerler ormanlık
        yörelerimizdir. Daha çok, <strong>Karadeniz, Akdeniz, Ege ve Güney Marmara</strong>’da
        yaygındır.
    </li>
    <li><strong>Kerpiç meskenler: </strong>Ülkemizde <strong>İç Anadolu, Doğu Anadolu ve Güneydoğu
        Anadolu </strong>bölgelerinde yaygın olarak görülür.
    </li>
</ul>
<p><strong>B. KENTSEL YERLEŞME </strong>(ŞEHİRLER)</p>
<p>Türkiye’de, nüfusu 10.000 den fazla olan yerleşmelere kentsel yerleşme denmektedir. 1935′e kadar
    nüfusun % 80′i köylerde otururken, kent nüfusu % 20′sini oluşturuyordu. 2000 yılında yapılan
    sayım sonuçlarına göre, ise nüfusun % 65,01′i kentlerde % 34,99′u kırsal kesimde
    toplanmıştır.</p>
<p>Türkiye’de <strong>kentleşme hızı sanayileşme hızından daha yüksektir.<br/>
</strong>Bu durum gecekondulaşma gibi bir çok problemi beraberinde getirmiştir. 1997 yılı nüfus
    sayımı sonuçlarına göre, kentleşme oranının en yüksek olduğu bölge <strong>Marmara</strong>’dır.
    Bu durum, bölgenin çok göç aldığını ve sanayileşmede ileri gittiğini gösterir. Marmara’yı, Ege,
    İç Anadolu, Akdeniz, Güneydoğu ve Doğu Anadolu bölgeleri takip eder. Kentleşme oranı en az
    <strong>Karadeniz Bölgesi</strong>’nde görülür.<br/>

</html>