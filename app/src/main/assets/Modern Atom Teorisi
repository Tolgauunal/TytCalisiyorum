<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    
    </style>
</head>
<h2>Modern Atom Teorisi</h2>
<h2><a name="1"></a>Atomun Kuantum Modeli</h2>
<h3>Bohr Atom Modeli Yetersizlikleri</h3>
<p>Bohr atom modeli, elektronların çekirdek etrafında ışıma yapmadan belirli enerjilere sahip
    yörüngelerde döndüğünü ve enerji alış verişi ile yörüngeler arasında geçiş yapabildiğini
    belirtir. Ancak atom ve atom altı tanecik(elektron)lerin davranışını tam olarak açıklayamaz. Bu
    yüzden 1926 yılında modern kuantum modeli Bohr atom modeli’nin yerini almıştır.</p>
<p>Bohr atom yetersizliklerini aşağıda sıralayacağız;</p>
<p><strong>&#8211; </strong>Spektrumlardaki bazı çizgilerin, dış
    manyetik alan etkisinde daha alt çizgilere ayrışması, atomda Bohr’un belirttiklerinden başka
    fiziksel etkilerin de olduğu fikrini doğurmuştur.<br/>
    <strong>&#8211; </strong>Spektrum analizlerinde bazı
    çizgilerin parlaklığının diğerlerinden daha fazla olması, Bohr tarafından açıklanamamıştır.<br/>
    <strong>&#8211; </strong>Birden fazla elektronu bulunan
    elementlerde elektronların çekirdekle ve birbirleri ile, elektriksel ve manyetik etkileşimleri
    hesaba katılmamış ve açıklanamamıştır.<br/>
    <strong>&#8211; </strong>Atomlar arasındaki bağlar ve
    atomların birleşerek molekülleri nasıl oluşturduğu açıklanamamıştır.<br/>
    <strong>&#8211; </strong>Elektronun dalga hareketi dikkate
    alınmamıştır.</p>
<h3>Yörünge ve Orbital Kavramları </h3>
<p><strong>Yörünge (Bohr atom modeline göre)</strong><br/>
    <strong>&#8211; </strong>Elektronların izlediği varsayılan
    dairesel yoldur.<br/>
    <strong>&#8211; </strong>Elektronun düzlemsel hareketini
    temsil eder.<br/>
    <strong>&#8211; </strong>Her yörünge bir enerji düzeyi ile
    temsil edilir.<br/>
    <strong>&#8211; </strong>Her yörünge, belirli bir kapasiteye
    sahiptir ve her yörüngede yalnız belirli sayıda elektron bulunur.</p>
<p><strong>Orbital (Modern atom teorisine göre)<br/>
</strong><strong>&#8211; </strong>Elektronların bulunma
    olasılığının en fazla olduğu bölgelerdir.<br/>
    <strong>&#8211; </strong>Elektronun 3 boyutlu hareketini
    temsil eder.<br/>
    <strong>&#8211; </strong>Farklı şekillere sahiptir.<br/>
    <strong>&#8211; </strong>Her enerji düzeyi farklı orbitaller
    bulundurabilir.<br/>
    <strong>&#8211; </strong>Her orbitalde en fazla 2e- bulunur.<span
            style="text-decoration: underline"></span><strong><br/>
</strong></p>
<h2><a name="2"></a>Periyodik Sistem Ve Elektron Dizilimleri
</h2>
<p>Periyodik tablonun şekli atomların elektron dizilimiyle son derece ilişkilidir. Örneğin, 2. grup
    elementlerinin hepsi [E] ns2 elektron dizilimine sahiptir. (E burada bir asal gazın elektron
    dizilimidir) Ayrıca bunlar aynı grupta oldukları için kimyasal özellikleri bakımından önemli
    ölçüde birbirine benzemektedirler. Daha genel olarak, periyodik tablodaki blok kavramının nedeni
    s,p,d,f alt kabuklarını doldurmak için gerekli elektron sayısıdır. ( 2,6,10,14…)</p>
<p>En dış elektron kabuğuna genellikle “değerlik kabuğu” denilmektedir. Bu kabuk atomun kimyasal
    özelliğini belirlemektedir.</p>
<h3>Elektron Dizilimleri</h3>
<p>Elektron dizilimi, atom fiziği ve kuantum kimyasında, bir atom ya da molekülün (ya da diğer
    fiziksel yapıların) elektronlarının atomik ya da moleküler orbitallerdeki dağılımıdır. Örneğin
    Neon atomunun elektron dizilimi 1s2 2s2 2p6 olarak gösterilir.</p>
<p>Elektron diziliminde elektronlar her biri bağımsız bir şekilde yörüngelerde hareket eden atom
    altı parçacıklar olarak tanımlanmışlardır. Matematiksel olarak bu dizilim Slater determinantı ya
    da durum fonksiyon dizilimi olarak belirtilir.</p>
<p>5. enerji düzeyine kadar her enerji düzeyindeki maksimum elektron sayısı 2n formülü ile
    bulunur.</p>
<p><strong>Birinci enerji düzeyi:</strong> en fazla 2,<br/>
    <strong>İkinci enerji düzeyi:</strong> en fazla 8,<br/>
    <strong>Üçüncü enerji düzeyi:</strong> en fazla 18,<br/>
    <strong>Dördüncü enerji düzeyi:</strong> en fazla 32 elektron alabilir.</p>
<p><strong>Pauli İlkesi’ne göre;</strong> bir atomda hiçbir
    zaman dört kuantum sayısı da aynı olan iki elektron bulunamaz.İki elektronun üç kuantum sayısı
    n, l ve ml sayıları aynı olsa da ms yani elektronların orbitaldeki yönleri farklı olmalıdır. Bu
    ilke, bir orbitalin iki elektron<br/>
    aldığını ve elektronların zıt spinli olduğunu belirtmektedir.</p>
<p>Dolayısıyla tek tür olan s orbitaline en fazla iki elektron, üç tür olan p orbitaline en fazla
    altı elektron, beş tür olan d orbitaline ise en fazla 10 elektron yerleşebilir.</p>
<p>Elektronlar eş enerjili orbitallere öncelikle birer birer yerleşirler.<strong>Hund Kuralı</strong> olarak bilinen bu kurala göre
    elektronlar önce boş orbitallere aynı spinli olacak şekilde yerleşirler daha sonra ters spinli
    olacak şekilde orbitallerdeki elektronlar ikiye tamamlanır.<br/>
    Hund Kuralı’na göre p orbitallerine ve d orbitellerine elektronların yerleşmesi birer birer
    olmaktadır.</p>
<p>Atomların elektron dizilimleri<strong>(Aufba) Kuralı</strong>’na göre yapılır. Aufbau
    Almanca’da inşa etme anlamına gelir ve bu kural atomların atom numaraları arttıkça elektron
    diziliminin nasıl inşa edileceğini gösterir. Pauli İlkesi ve Hund Kuralı’nı da içeren bu kurala
    göre elektronlar orbitallere en düşük enerjili orbitalden başlayarak yerleşir. Her orbital en
    fazla 2 elektron alabilir.</p>
<p><strong>Anyonların Elektron Dizilimi</strong></p>
<p>Negatif yüklü iyonların elektron dizilişlerinde; toplam elektronları, en düşük enerjili
    orbitallerden başlanarak kurallara göre yerleştirilir. 1s<sup>2</sup> 2s<sup>2</sup>
    2p<sup>4</sup> elektron dizilimine sahip <sub>8</sub>O atomu 2e– aldığında
    <sub>8</sub>O<sup>2–</sup> : 1s<sup>2</sup> 2s<sup>2</sup> 2p<sup>6</sup> dizilimine sahip olur.
</p>
<p><strong> Katyonların Elektron Dizilimi </strong></p>
<p>Pozitif yüklü iyonların elektron dizilişlerinde; önce nötr atomun elektron dizilişi yazılır,
    sonra atomun verdiği elektronlar en dış temel enerji düzeyinden başlanarak uzaklaştırılır.
    1s<sup>2</sup> 2s<sup>2</sup> 2p<sup>6 </sup>3s<sup>2</sup> 3p<sup>6</sup> 4s<sup>2</sup>
    elektron dizilimine sahip Ca atomu 2e– verdiğinde son katman olan 4s’den elektron vererek <sub>20</sub>Ca<sup>2</sup>+
    : 1s<sup>2</sup> 2s<sup>2</sup> 2p<sup>6</sup> 3s<sup>2</sup> 3p<sup>6 </sup>dizilimine sahip
    olur</p>
<p><strong>Küresel Simetri </strong></p>
<p>Atomun elektron dizilimi yapıldığında son orbitali yarı dolu ve tam dolu orbitallerden herhangi
    biriyle sonlanıyorsa (s<sup>1</sup>, s<sup>2</sup>, p<sup>3</sup>, p<sup>6</sup>, d<sup>5</sup>,
    d<sup>10</sup>) atomda küresel simetri özelliği vardır.</p>
<p>Bu durumda; çekirdek, elektron bulutlarını her yönde eşit düzeyde yani daha dengeli bir biçimde
    çeker. Bu tür atomlar, diğerlerine göre daha düşük enerjili olup daha kararlı yapıdadır.</p>
<p><strong>Değerlik Elektron Sayısı ve Değerlik Orbitali</strong>
</p>
<p>Atomların katman-elektron dizilimlerini yapmayı öğrenmiştiniz.Atomun bu katman-elektron
    diziliminde son katmandaki elektronlar atomun kimyasal davranışını ortaya koyar. Nötr bir atomun
    elektron diziliminde son katmanda bulunan elektronlara değerlik elektronları, bu orbitallerin
    bulunduğu orbitallere de değerlik orbitalleri denir.</p>
<p>Bir atomun kimyasal özelliklerini belirleyen, kimyasal tepkimelerdeki, kimyasal bağ oluşumunda
    rol oynayan elektronlardır.</p>
<p><strong>Bir atomun elektron diziliminde;</strong></p>
<p><strong>&#8211; </strong>Elektron dizilimi ns ile sonlanan atomların değerlik elektron sayısı ns
    orbitalindeki elektron sayısına eşittir. (n = en büyük başkuantum sayısı)<br/>
    <strong>&#8211; </strong>Elektron dizilimi ns np ile sonlanan atomların değerlik elektron sayısı
    ns np orbitallerindeki toplam elektron sayısına eşittir.<br/>
    <strong>&#8211; </strong>Elektron dizilimi ns(n &#8211; 1)d ile sonlanan atomların değerlik
    elektron sayısı ns (n &#8211; 1)d orbitallerindeki toplam elektron sayısına eşittir.</p>
<h2><a name="3"></a>Periyodik Özellikler</h2>
<p>Periyodik cetvelin bilim insanlarına sağladığı en büyük fayda, bir elementin sadece periyodik
    cetvedeki yerini bilerek onun hakkında bazı bilgilere anında ulaşabilmektir. Periyodik cetvelin
    yapısı gereği bir takım özellikler periyodik olarak artar veya azalır. Bu özelliklere<strong> periyodik özellikler</strong> denir.</p>
<h3> Atom Yarı Çapı</h3>
<p>Atomun merkezi ile son katmanı arasındaki uzaklık atom yarıçapıdır . Atomların yaptığı bağ türüne
    göre yarıçaplar üçe ayrılır.Bunlar;</p>
<p>Tek bir kovalent bağla bağlanmış eşdeğer iki atomun çekirdekleri arasındaki uzaklığın
    yarısına<strong> kovalent yarıçap </strong>denir.</p>
<p>İyonik bağı oluşturan metal atomları elektron vererek katyon oluştururken ametal atomları da
    elektron alarak anyon oluşturur. İyonik bağı oluşturan katyon ve anyonların çekirdekleri
    arasındaki uzaklık ölçülür. Bu iyonlar eşdeğer büyüklükte olmadığından, aralarındaki uzaklığın
    katyon ve anyon arasında bölüştürülmesiyle elde edilen yarıçapa<strong> iyonik yarıçap</strong> denir.</p>
<p>Soy gaz atomları yüksek basınçlarda ve düşük sıcaklıklarda katı hale geçerken aralarındaki
    etkileşimlerden yararlanarak <strong>Van der Waals yarıçap</strong>
    hesaplanır.</p>
<h3>İyonlaşma Enerjisi</h3>
<p>Gaz halde bulunan nötr bir atomdan elektron koparmak için gereken enerjiye<strong>iyonlaşma enerjisi</strong> denir. Gaz halindeki nötr
    bir atomdan bir elektron koparmak için gereken enerji birinci iyonlaşma enerjisidir.</p>
<p><strong>X<sub>(g)</sub> + i . En X<sup>+</sup> <sub>(g)</sub> + e +1 </strong></p>
<p>yüklü iyondan ikinci elektronu koparmak için gereken enerji ikinci iyonlaşma enerjisidir (İE<sub>2</sub>).
</p>
<p><strong>X<sup>+</sup> <sub>(g)</sub> + i . E<sup>2</sup> X<sup>2+</sup> <sub>(g)</sub> +
    e<sup>–</sup></strong></p>
<p>Herhangi bir atom için daima E1 &lt; İE2 &lt; İE3&#8230; geçerlidir. Yani bir sonraki elektronu
    koparmak daha fazla enerji gerektirir.</p>
<h3>Elektron İlgisi</h3>
<p>Gaz halinde nötral bir atomun bir elektron yakalaması sırasında açığa çıkan enerjiye elektron
    ilgisi denir. Elektron ilgisi, atom yarıçapı ya da iyonlaşma enerjisine göre daha az periyodik
    olmasına rağmen atom yarıçapındaki değişim ile paralellik gösterir. Atom yarıçapı küçüldükçe
    elektron ilgisi artar.</p>
<p><strong>F <sub>(gaz)</sub>+ e<sup>&#8211;</sup> F <sup>&#8211;</sup>+ Enerji</strong></p>
<p>Florun elektron ilgisinin değer +328 kj/mol olarak gösterilir. Bir elementin elektron ilgisi
    değeri çok pozitif ise o elementin elektron kabul etme eğilimi büyüktür.</p>
<p><strong>&#8211;</strong> Aynı periyotta soldan sağa doğru
    gidildikçe elementin elektron ilgisi artar.<br/>
    <strong>&#8211;</strong> Metallerin ve soygazların elektron
    ilgisi yoktur, sadece ametallerde elektron ilgisi gözlemlenir.<br/>
    <strong>&#8211;</strong> Aynı gurupta yukarıdan aşağıya
    inildikçe elementlerin elektron ilgisi azalır.</p>
<h3>Elektronegatiflik</h3>
<p>Elektronegatiflik, kovalent bir bileşiği oluşturan atomların bağdaki elektronları kendine çekme
    gücünün bir ölçüsüdür.Atomun çapı küçüldükçe ve proton sayısı arttıkça bağ elektronlarının
    çekirdek tarafından çekilmesi artar. Periyodik sistemde elektronegatiflik soldan sağa artarken
    yukarıdan aşağıya azalır. Periyodik sistemde elektronegatifliği en yüksek atom Flor
    atomudur.</p>
<h3>Metal – Ametal Özellik</h3>
<p>Metallerin değerlik elektron sayısı genellikle az ve dolayısıyla iyonlaşma enerjileri düşüktür.
    Bu sebeple hidrojen hariç 1A grubu elementleri, 2A grubu elementleri, tüm B grubu elementleri,
    bor hariç tüm 3A grubu metaldir. Periyodik tabloda sağdan sola doğru gidildikçe, metalik özellik
    özellik azalır. Ancak metalik özellikler birden bitip ametallik özellik başlamaz. Metallerden
    ametallere geçiş süreci “yarı metaller” ile başlar.</p>
<p>Periyodik tabloda aynı periyotta soldan sağa doğru gidildikçe metalik özellik azalırken aynı
    grupta yukarıdan aşağıya doğru inildikçe metalik özellik artar.</p>
<h3>Asitlik/Bazlık Özellikleri</h3>
<p>Oksijen hemen hemen tüm elementlerle tepkimeye girerek oksit bileşiklerini oluşturur. Oksit
    bileşiklerinin bazıları asidik özellik gösterirken bazıları da bazik özellik gösterir. Metal
    oksitlerin sulu çözeltileri genellikle bazik özellik gösterir.Örneğin; Sodyumun Oksijenle
    oluşturduğu sodyum oksit bileşiği suyla etkileştiğinde sodyum hidroksit bazını oluşturur.</p>
<p>Bir periyotta soldan sağa doğru ve bir grupta aşağıdan yukarıya doğru gidildikçe element
    oksitlerinin asidik karakteri artar.Bir periyotta sağdan sola doğru ve bir grupta yukarıdan
    aşağıya doğru element oksitlerinin bazik karakteri artar.</p>
<h2><a name="4"></a>Elementleri Tanıyalım</h2>
<p>Periyodik sistemin periyot ve gruplardan oluştuğunu ve sistemde soldan sağa doğru yatay sıralara
    <strong>periyot,</strong> yukarıdan aşağıya doğru inen düşey
    sütunlara<strong> grup</strong> denir.</p>
<p>Aynı periyotta ve aynı grupta bulunan elementler iyon yükleri, aktiflikleri, yaptıkları kimyasal
    bağlar, metal/ametal karakteri gibi<br/>
    özellikler yönünden benzer eğilimler gösterir. Elektronların bulunduğu alt kabuklar, periyodik
    sistem üzerinde farklı bloklarla gösterilir.</p>
<h3>s Bloğu Elementleri</h3>
<p>Periyodik sistemde 1A ve 2A grubu elementleri, elektron dizilimleri s1 ve s2 ile bittiğinden s
    bloğu elementleridir. Bu elementlerin ortak özellikleri elektron vermeye çok yatkındırlar ve
    bileşiklerinde pozitif değerlik alırlar. Hidrojen elementi 1A grubundadır fakat ametaldir.</p>
<p>Hidrojen dışında hepsi metaldir. Elektron dizilimi ns1 ile biter ve bir atom kaçıncı periyotta
    ise s orbitalinin baş kuantum sayısı da o sayı olur. Helyum atomunda 1S2 elektron dizilimine
    sahip olduğundan bu blokta gösterilebilmektedir.</p>
<p>Özelliklerine değinecek olursak;</p>
<p><strong>&#8211; </strong>En aktif metallerdir. Bu nedenle
    doğada saf halde bulunmazlar. Bileşikler halinde bulunurlar.<br/>
    <strong>&#8211; </strong>Periyodik cetvelin 1A ve 2A
    gruplarında bulunurlar (He 8A grubundadır).<br/>
    <strong>&#8211; </strong>Bileşiklerinde +1 ve +2 değerlik
    alırlar (He hariç).<br/>
    <strong>&#8211; </strong>Periyodik cetvelde aynı periyotta
    yer alan elementlerden, atom yarıçapı en büyük olan elementler s bloku elementleridir.<br/>
    <strong>&#8211; </strong>Ametallerle elektron alışverişi
    yaparak iyonik bağlı bileşikler oluştururlar.<br/>
    <strong>&#8211; </strong>Su ile tepkimeye girerek bazları,
    hava ile temas ettiklerinde metal oksitlerini oluştururlar.<br/>
    <strong>&#8211; </strong>Erime ve kaynama noktaları diğer
    metallerle kıyaslandığında düşüktür.<br/>
    <strong>&#8211; </strong>İyonlaşma enerjileri ve
    elektronegatiflikleri düşüktür</p>
<h3>p-blok Elementleri</h3>
<p>3A, 4A, 5A, 6A, 7A ve 8A grupları bu blok türüne aittir. s-blokta helyum haricinde diğer
    elementler metaldir. Ancak p-blokta metal, ametal ve soygaz elementleri bulunur.</p>
<p>Periyodik sistemde metalik özellik periyotlarda soldan sağa doğru azalırken ametalik özellik
    artar. Gruplarda bu değişim yukarıdan aşağıya doğru metalik özellik artarken ametalik özelliğin
    azalması şeklindedir.</p>
<p><strong>3A grubu:</strong> Bu grup elementlerinin değerlik
    elektron sayıları 3’tür. Son yörüngelerindeki P orbitallerinde 1 elektron bulunur.</p>
<p>Bu elementler toprak metalleri olarak adlandırılır. Grubun ilk elementi Bor (B) elementidir. Bu
    element yarı metal bir elementtir, H2O ve O2 ile tepkimeye girmez. Bileşiklerinde sadece (+3)
    değerlik alır.</p>
<p>Grubun 2. Elemanı Alüminyum (Al) elementidir. Al amfoter bir metaldir, hem asitlerle hem de
    bazlarla tepkimeye girerek H2 gazı açığa çıkarır. Elektriksel iletkenliği çok yüksektir. Havaii
    hatlarda kullanılır.</p>
<p>3A grubu elementleri bileşiklerinde 3 elektron vererek (+3) yüklü katyon halinde bulunurlar.</p>
<p><strong>4A grubu: </strong>4A grubunda SC, “Si, 32Ge, SDSn,
    52Pb ve ,MFI bulunur.</p>
<p><strong>*</strong> Değerlik elektronları sayısı 4 tür.
    Elektron dizilimindeki son katmanında 4 elektron bulunur.<br/>
    <strong>*</strong> C ametal, Si ve Ge yarı metal özelliği
    gösterirken diğerleri metal özelliği gösterir.</p>
<p><strong>5A grubu: </strong>5A grubunda ,N, 15P, 33As, 51Sb,
    83Bi ve 115Mc bulunur.</p>
<p><strong>*</strong> Değerlik elektronları sayısı 5 tir.
    Elektron dizilimindeki son katmanında 5 elektron bulunur.<br/>
    <strong>*</strong> 7N ve 15P ametal, 33As ve 51Sb yarı metal
    özelliği gösterirken diğerleri metal özelliği gösterir.</p>
<p><strong>6A grubu: </strong>6A grubunda 8O, 16S, 34Se, 52Te,
    84Po ve 116LV bulunur.</p>
<p><strong>*</strong> Değerlik elektronları sayısı 6 dır.
    Elektron dizilimindeki son katmanında 6 elektron bulunur.<br/>
    <strong>*</strong> Po ve Te yarı metal özelliği gösterirken
    diğerleri ametal özelliği gösterir.</p>
<p><strong>7A grubu:</strong> 7A grubunda 9F, 17CI, 35Br, 53I,
    85At, 117Ts bulunur.</p>
<p><strong>*</strong> Değerlik elektron sayıları 7 dir. 7A
    grubundaki elementler bileşiklerinde 1- ve bazı bileşiklerinde 1+, 3+, 5+, 7+ değerlik
    alabilirler.<br/>
    <strong>*</strong> En aktif ametallerdir. Bileşik yapmaya
    çok isteklidirler. Bu istekleri aynı grupta aşağı doğru inildikçe azalır.<br/>
    <strong>*</strong> Doğada F2, Cl2, Br2, I2, şeklinde
    moleküler halde bulunurlar. Oda koşullarında F2 ve CI2 gaz, Br2 sıvı I2 ve diğerleri katı
    haldedir.<br/>
    <strong>*</strong> Herbirinin kendine özgü bir rengi vardır
    ve zehirlidirler.</p>
<p><strong>8A grubu:</strong> Bu elementler soygazlar olarak
    adlandırılırlar. Değerlik elektron sayıları 8’dir. Son yörüngelerindeki P orbitallerinde 6
    elektron bulunur. Dolayısıyla kararlıdırlar. Bu elementler bileşik yapmaya yatkın değildirler,
    doğada tek atomlu gaz halinde bulunurlar.</p>
<p>Bu elementlerden sadece Kr ve Xe elementlerinin özel koşullarda sınırlı sayıda bileşikleri
    oluşturulabilmiştir.</p>
<h3>d Bloğu Elementleri</h3>
<p>d bloğu elementlerinin tamamı metaldir. Bu blok elementlerine geçiş metalleri denir. Elektron
    dizilimleri ns2 (n–1)d ile biter. Bu elementler bileşik oluştururken değerlik orbitalleri olan
    en sondaki s ve d orbitallerindeki elektronlardan bazılarını verir. Bileşiklerinde değişik iyon
    yükleri alabilirler.</p>
<h3>f Bloğu Elementleri</h3>
<p>Elektron dizilimleri f orbitali ile sonlanır. Bu blok elementleri İç geçiş elementleri olarak
    adlandırılırlar. 14 adet lantanit, 14 adet aktinit elementi vardır.Lantanitler grubunda bulunan
    Prometyum radyoaktif bir elementtir. Aktinitlerin tamamı radyoaktiftir.Kimyasal özellikleri
    büyük benzerlikler gösterir.Atom yarıçapları birbirine çok yakın elementlerdir.Aktinitlerin çoğu
    doğada bulunamaz. Sentezleme yolu ile elde edilirler.Lantanitlerin ise çoğu doğada bir arada
    bulunur. Aktif metallerdir.Periyodik cetvelin yapısını bozmamak amacıyla iki sıra halinde
    periyodik cetvelin altında gösterilmişlerdir . Lantanit ve aktinitlerin tamamı 4B<br/>
    grubundadır.</p>
<h2><a name="5"></a>Yükseltgenme Basamakları</h2>
<p>Ametaller kendi aralarında kovalent bağları oluşturur. Kovalent bağlar elektronların ortaklaşa
    kullanılması sonucu oluşur. Kovalent bağlı bileşikler suda çözündüklerinde iyonları oluşturamaz.
    Bu nedenle bu atomlar için iyon yükü yerine yükseltgenme basamağı terimi uygundur.</p>
<p>Yükseltgenme basamakları hesaplanırken bazı kuralların bilinmesi ve uygulanması gerekmektedir. Bu
    kurallar şöyledir:</p>
<p><strong>&#8211; </strong>1A grubu elementleri +1, 2A grubu
    elementleri +2, 3A grubu elementleri +3 yükseltgenme basamağına sahiptir.<br/>
    <strong>&#8211; </strong>Element halindeki atom ya da
    moleküllerin yükseltgenme basamakları sıfırdır. Na Fe Bileşiklerde oksijenin yükseltgenme
    basamağı -2’dir. Peroksitlerde (HO) yükseltgenme basamağı -1 ve OF bileşiğinde +2’dir.<br/>
    <strong>&#8211; </strong>Hidrojen bileşiklerinde genellikle
    +1 yükseltgenme basamağına sahiptir. Metal hidrürlerde ise -1’dir (metal hidrürlere örnek NaH,
    MgH).<br/>
    <strong>&#8211; </strong>Florun yükseltgenme basamağı
    -1’dir.<br/>
    <strong>&#8211; </strong>Bütün bileşiklerde atomların
    yükseltgenme basamakları toplamı sıfıra, köklerde ise atomların yükseltgenme basamakları toplamı
    kökün yüküne eşittir.</p>
<p><strong>D Bloğu Elementlerinin Yükseltgenme Basamağı</strong>
</p>
<p>D grubu elementlerinin orbital dağılımlarını incelediğimizde son 2 orbitalinin {ns (n-1)d}
    (n=periyot) orbitallerinden oluştuğunu gözlemlemekteyiz. D bloğundaki çoğu element elektron
    verdiği durumda elektronlarını öncelikle S orbitalinden daha sonra d orbitalinden
    vermektedir.</p>
<p>Örneğin, Co atomu Co<sup>+3</sup> şeklinde elektron vereceği zaman, öncelikle 2 tane elektronunu
    4s orbitalinden, daha sonra 1 tane elektronunu 3d orbitalinden vermektedir.</p>
</html>