<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}




    
    </style>
</head>
<h2>Elektrik ve Manyetizma</h2>
<h3><a name="1"></a>Elektrik Akımı</h3>
<p>Negatif yüklerin titreşim hareketi sonucunda yükler arasında gerçekleşen elektrik enerjisi
    aktarımına <strong>elektrik akımı</strong> denir.</p>
<p>Elektrik akımı, yüklerin (elektronların) akışı anlamına gelmez. Elektrik akımı, iletken bir
    teldeki yüklerin titreşim hareketi sonucunda oluşur. Bir iletkenden t sürede geçen yük miktarına
    akım şiddeti adı verilir ve<strong> I</strong> sembolü ile
    gösterilir.</p>
<p>Akım şiddeti,</p>
<p><span style="font-size: 14pt"><strong>I = q/ t </strong>bağıntısıyla hesaplanır.</span></p>
<p>Bu bağıntıda;<br/>
    <strong>I:</strong> Amper (A) olarak akım şiddetini,<br/>
    <strong>q:</strong> Coulomb (C) olarak yük miktarını,<br/>
    <strong>t:</strong> Saniye (s) olarak zamanı ifade eder.</p>
<h3><a name="2"></a>Potansiyel Farkı</h3>
<p>Bir iletkende elektrik akımını oluşturmak için gerekli enerjiyi sağlayan enerji kaynaklarına
    <strong>üreteç</strong> adı verilir. Üretecin iletken telin
    iki ucu arasındaki elektronlar üzerine uyguladığı kuvvet ile elektronların enerjilerinde meydana
    gelen enerji farkına<strong> potansiyel fark</strong> denir.
    Potansiyel fark <strong>V</strong> sembolü ile gösterilir ve
    SI’da birimi Volt (V)’tur.</p>
<p>Potansiyel farkı devreye paralel bağlanan voltmetre denilen araçla ölçülür. Voltmetrenin direnci
    çok büyüktür.</p>
<h3><a name="3"></a>Direnç</h3>
<p>Elektrik yükünü kolay ileten maddelere <strong>iletken madde</strong> denir. Demir, bakır,
    alüminyum
    gibi maddeler iletkendir. Elektrik yükünü kolay iletmeyen maddelere <strong>yalıtkan
        madde</strong> denir. Plastik, cam,
    ebonit, saf su, kuru hava gibi maddeler yalıtkandır.<br/>
    Elektrik akımına karşı gösterilen zorluğa <strong>direnç</strong> denir ve
    <strong>R</strong> ile gösterilir. Direnç birimi ohm (Q)
    dur.</p>
<p>Bir iletkenin direnci;</p>
<p><strong><span style="font-size: 14pt">R= p. L / A</span></strong></p>
<p>bağıntısı ile hesaplanır.</p>
<h2><a name="4"></a>Elektrik Devreleri</h2>
<h3>Akım, Direnç Ve Potansiyel Farkı Arasındaki İlişki</h3>
<p>Elektrik enerjisinin, elektrik akımı ile taşındığı, farklı devre elemanlarının bağlı olduğu
    iletken yola <strong>elektrik devresi</strong> denir. Basit
    bir elektrik devresinde, pil, anahtar, lamba gibi devre elemanları bulunur. Üretecin yanı sıra,
    elektrik enerjisinin harcandığı, lamba gibi devre elemanlarının dirençleri devredeki elektrik
    akım şiddetini belirler. Bir devredeki akım, potansiyel farkı ve direnç arasındaki ilişki
    <strong>Ohm Yasası</strong> olarak bilinir ve aşağıdaki
    gibi ifade edilir</p>
<p><strong>Ohm Yasası</strong>: Sıcaklığı sabit olmak koşuluyla, bir iletkenin uçları arasındaki
    gerilimin, bu iletkenden geçen akım şiddetine oranı sabittir. Bu sabit oran o iletkenin
    direncine eşittir. Ohm Yasası’na göre bir iletkenin direnci;</p>
<p><span style="font-size: 14pt"><strong>V / I = sabit = R</strong> olarak yazılır.</span></p>
<h3>Seri ve Paralel Bağlı Devreler</h3>
<p>Bir elektrik devresinde, devre elemanları, istenilen amaca uygun olarak farklı şekillerde
    bağlanabilir. Bağlama şekillerine göre devrede ölçülen gerilim, akım ve direnç değerleri
    değişebilir.</p>
<p>Bir elektrik devresinde doğrudan üretece bağlı olan kola ana kol denir.<br/>
    Birden fazla direncin bağlı olduğu bir elektrik devresinde, dirençlerin toplam etkisine eş değer
    direnç denir ve Reş şeklinde gösterilir.</p>
<p><strong>Seri bağlama:</strong> İki ya da daha fazla direncin
    uç uca bağlanmasıdır. Bu tür bağlanma şeklinde dirençler<br/>
    üzerinden aynı akım geçer. Dirençlerin uçları arasındaki potansiyel farklarının toplamı üretecin
    potansiyel farkına eşittir. Seri bağlı dirençlerin eş değeri dirençlerin toplamına eşittir.</p>
<p><strong>Paralel bağlama:</strong> İki ya da daha fazla
    direnci birbirine paralel yerleştirilip uçlarını birleştirerek bir üretece bağlanmasıdır. Bu tür
    bağlamada dirençlerin uçları arasında oluşan gerilim eşittir. Dirençler üzerinden geçen akım
    şiddetinin toplamı ana koldan<br/>
    geçen akım şiddetine eşittir. Paralel bağlı dirençlerin eş değerinin tersi dirençlerin tersleri
    toplamına eşittir.</p>
<h2><a name="5"></a>Manyetizma</h2>
<h3>Mıknatıs ve Manyetik Alan</h3>
<h3>Mıknatıs Nedir?</h3>
<p>Demir, nikel, kobalt gibi maddeleri çekme özelliği gösteren maddelere<strong>
    mıknatıs</strong> denir. Mıknatısın en fazla çekme
    etkisini gösterdiği uç bölgelerine <strong>mıknatısın kutbu</strong> adı verilir. Bir
    mıknatısın kuzey <strong>(N)</strong> ve güney<strong> (S)</strong> olmak üzere
    iki kutbu vardır.</p>
<h3>Manyetik Alan Nedir?</h3>
<p>Basit bir şekilde söylemek gerekirse, manyetik alan, mıknatısı çevreleyen bir bölgedir.
    Mıknatıslar, demiri çeken bir özelliğe sahip magnetit (ya da mıknatıstaşı) denilen madenden
    yapılmıştır. Bilim insanları, manyetik alanları açıklamak için manyetik alan çizgilerini
    kullanır.</p>
<p>Mıknatıstan etkilenebilen maddeler manyetik alan içinde bulunduklarında, manyetik kuvvetin
    etkisinde kalır. Manyetik kuvvet, yer çekimi kuvveti gibi temas gerektirmeyen bir kuvvettir.</p>
<p>
    <strong>Mıknatısın Manyetik Alanı</strong>
</p>
<p>Bir mıknatısın yakınında tutulan bir pusulanın iğnesi sapar. Pusula, mıknatıs çevresinde farklı
    konumlarda gezdirildiğinde, pusula iğnesi buna göre sürekli yön değiştirir. Pusula iğnesinin bu
    etkileşimi manyetik alan nedeniyledir.</p>
<p>Pusula iğnesine benzer bir etki demir tozları ile mıknatıs arasında da gözlenir.Mıknatısın
    manyetik alanındaki demir tozları çizgiler oluşturur. Manyetik alan görsel olarak modellenirken,
    demir tozlarının oluşturduğu gibi çizgiler kullanılır.<br/>
    Manyetik alanın gösterilmesi için kullanılan hayali çizgilere <strong>manyetik alan
        çizgileri</strong> ya da <strong>manyetik alan kuvvet çizgileri </strong>
    denir.</p>
<p>Bir bölgedeki alan manyetik alan çizgileri ile ifade edilir. Manyetik alan çizgilerinin sık
    olması o bölgedeki manyetik alan şiddetinin büyük, seyrek olması ise alan şiddetinin küçük
    olduğunu gösterir. Manyetik alan kuvvet çizgileri alan kaynağının özelliğine göre birbirine
    paralel olabilir. Bu tür manyetik alana <strong>düzgün manyetik alan</strong>
    denir. Manyetik alan çizgilerinin sıklık ve seyrekliği mıknatısın bulunduğu ortama göre değişir.
</p>
<h3>Manyetik Geçirgenliklerine Göre Maddeler</h3>
<p>Maddeler manyetik geçirgenliklerine göre üç gruba ayrılır.</p>
<p>Diyamanyetik Maddeler<br/>
    <strong> </strong>Zayıf manyetik özellik
    gösteren maddelerdir.<br/>
    <strong> </strong>Bağıl manyetik geçirgenlik
    katsayıları 1’den biraz küçüktür.<br/>
    <strong> </strong>Manyetik alan içine konulduğunda
    alan çizgilerini seyreltirler.<br/>
    <strong> </strong>Bakır, gümüş, bizmut, azot ve
    karbon bazı diyamanyetik maddelerdir.</p>
<p>
    <strong>Paramanyetik Maddeler</strong><br/>
    <strong> </strong>Manyetik alan içine konulduğunda
    zayıf olarak mıknatıslanan maddelerdir.<br/>
    <strong> </strong>Bağıl manyetik geçirgenlik
    katsayıları 1’den biraz büyüktür.<br/>
    <strong> </strong>Manyetik alan içine konulduğunda
    alan çizgilerini biraz sıklaştırırlar.<br/>
    <strong> </strong>Alüminyum, magnezyum, oksijen ve
    hava bazı paramanyetik maddelerdir.</p>
<p><strong>Ferromanyetik Maddeler<br/>
</strong><strong> </strong>Manyetik alan içine
    konulduğunda kuvvetli olarak mıknatıslanan maddelerdir.<br/>
    <strong> </strong>Manyetik alan çizgilerini
    paramanyetik maddelere göre daha fazla sıklaştırırlar.<br/>
    <strong> </strong>Bağıl manyetik geçirgenlik
    katsayıları 1’den çok büyüktür.<br/>
    <strong> </strong>Demir, nikel ve kobalt bazı
    ferromanyetik maddelerdir.</p>
<h2>Akım ve Manyetik Alan</h2>
<p>Elektrik akımının çevresinde bir manyetik alan oluşturması elektromıknatıslık olay olarak
    tanımlanmaktadır.</p>
<p>İletken bir telden akım geçirildiğinde çevresinde manyetik alan oluşur. Böylece tel bir mıknatıs
    gibi davranır. Üzerinden akım geçen iletken telin etrafında manyetik alan oluşturmasına akımın
    manyetik etkisi denir. Akımın manyetik etkisi telden geçen akımın artması ile artarken telden
    uzaklaştıkça azalır. Bu etki aynı zamanda telin bulunduğu ortama göre de değişir.</p>
<p>&nbsp;</p>
</html>