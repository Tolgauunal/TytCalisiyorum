<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<h2><strong>SÖZCÜK TÜRLERİ</strong></h2>
<p>Sözcüğün yapısını üç grupta inceleyebiliriz: Basit sözcük, türemiş sözcük, bileşik sözcük.Şimdi
    bunları ayrıntılarıyla görelim.<span id="more-4208"></span></p>
<p><strong>1. Basit Sözcük</strong></p>
<p>Yapım eki almayan sözcüklerdir. Bu tür sözcükler çekim eki almış olabilir. Yapım eki
    almadıklarından bunlar daima kök halinde bulunur.</p>
<p>“Her tarafı bembeyaz karlar örtmüştü.” cümlesindeki bütün sözcükler basittir.</p>
<p><strong>2. Türemiş Sözcük</strong></p>
<p>Yapım eki alan sözcüklerdir. Türemiş sözcükler cümledeki görevlerine göre belli türleri karşılar.
    Böylece sözcük hem yapı hem görevce adlandırılır; yani türemiş isim, türemiş sıfat, türemiş
    fiil…. gibi.</p>
<p>“Bu köşeye bir<strong> kitaplık </strong>kurmak lazım.”</p>
<p>“Bana bir <strong>silgi </strong>verebilir misin?”</p>
<p>“Sınıfımızın başkanı çok <strong>dalgın </strong>biriydi.”</p>
<p>“O her zaman <strong>büyük </strong>düşünürdü.”</p>
<p>“Yolda çok <strong>hızlı</strong> yürürdü.”</p>
<p>“O her zaman yanında çalışanları <strong>gözetirdi</strong>.”</p>
<p>“Çocuklar asla <strong>sevgisiz</strong> yaşayamaz.”</p>
<p>“Çok <strong>acıktım, </strong>haydi yemeğe gidelim.”</p>
<p>cümlelerindeki altı çizili sözcükler türemiştir.</p>
<p>cümlesinde altı çizili sözcük, <strong>“aç”</strong> ismine”<strong>-ık”</strong> isimden fiil
    yapma eki getirilerek türetilmiştir. Buna türemiş fiil diyoruz.</p>
<p>“Yaprakların <strong>hışırtısı,</strong> kuşların <strong>cıvıltısına</strong> karışmış, tatlı
    bir musıki oluşturmuştu.”</p>
<p>cümlesinde altı çizili sözcükler “hışır”, “cıvıl” yansıma sözcüklerine “-tı” eki getirilerek
    yapılmıştır ve yansımadan türeyen isim oluşturulmuştur.</p>
<p>* * *</p>
<p>Bazı pekiştirmeli sözcüklerde sözcüğün başına bir hece eklendiği görülür.</p>
<p>“Etraf <strong>bembeyaz</strong> olmuş, göz kamaştırıyordu.”</p>
<p>cümlesinde altı çizili sözcük incelendiğinde “beyaz” sözcüğünün ilk hecesinden oluşturulmuş “bem”
    hecesinin sözcüğün başına geldiğini görüyoruz. Bu bir ek olmadığından sözcük yapım eki
    almamıştır; yani basittir.</p>
<p>Diğer taraftan, Türkçe sondan çekimli bir dildir, ekler daima sözcüğün sonuna eklenir.</p>
<p>Bir sözcük sadece kökten türetilmez; gövdelerden de türetilebilir.</p>
<p>“Şuralarda bir <strong>gözlükçü</strong> vardı eskiden.”</p>
<p>cümlesinde altı çizili sözcük “göz” isminden “gözlük”, “gözlük” isminden “gözlükçü” olmuştur.
    Görüldüğü gibi “-lük” eki sözcüğün köküne, “-çü” eki gövdesine eklenmiştir. Elbette sözcük yine
    türemiş bir isimdir.</p>
<p><strong>3. Bileşik Sözcük</strong></p>
<p>İki farklı sözcüğün bir araya gelerek kendi anlamlarından az çok farklı bir anlam oluşturacak
    biçimde kaynaşmasıyla oluşan sözcüklerdir.</p>
<p>Bileşik sözcükler değişik şekillerde oluşur. Kimileri isim tamlamalarının, kimileri sıfat
    tamlamalarının, kimileri cümle özelliği gösteren söz öbeklerinin kaynaşmaları sonucunda
    oluşmuştur.</p>
<p><strong>Bu kaynaşma sırasında sözcüklerin her ikisi anlamını kaybedebilir.</strong></p>
<p>“Bahçeden çok güzel <strong>hanımeli</strong> kokusu geliyordu.”</p>
<p>Sözcüklerden sadece biri anlamını kaybetmiş olabilir.</p>
<p>“<strong>Yeryüzü</strong> yemyeşil olmuştu yine.”</p>
<p><strong>Sözcüklerden hiçbiri anlamını tam olarak kaybetmemiş olabilir.</strong></p>
<p>“Bu kış yeni bir <strong>ayakkabı </strong>almam gerek.”</p>
<p>* * *</p>
<p>Bileşik sözcükler yapılışlarına göre değişik özellikler gösterir. Bunları şu şekilde
    gruplandırabiliriz.</p>
<p><strong>a. İsim Tamlaması Yoluyla</strong></p>
<p>“Komşunun çocuğu <strong>kuşpalazına</strong> yakalanmış.”</p>
<p>“Onlar düğünden sonra <strong>balayına</strong> gidecekler.”</p>
<p>“Üzerinde <strong>camgöbeği</strong> renginde bir kazak vardı.”</p>
<p>“Bahçenin bir köşesine <strong>aslanağzı </strong>ekmişlerdi.”</p>
<p>cümlelerinde altı çizili bileşik sözcükler isim tamlaması yoluyla oluşmuştur. Sözcükleri ayrı
    düşündüğümüzde bu, açık olarak anlaşılır.</p>
<p>Bazen bu yolla oluşan isimlerin – özellikle yer isimleri – sonunda iyelik ekinin düştüğü
    görülür.</p>
<p>“Edirnekapı<strong>sı</strong> ® Edirnekapı”</p>
<p>“Kadıköy<strong>ü</strong> ® Kadıköy”</p>
<p>sözcüklerinde altı çizili eklerin düştüğünü görüyoruz.</p>
<p><strong>b. Sıfat Tamlaması Yoluyla</strong></p>
<p>“O ne <strong>açıkgöz</strong> adamdır bilsen.”</p>
<p>“Buradan <strong>Acıgöl</strong>’e gidebilir miyiz?”</p>
<p>“Buralarda eskiden çok <strong>sivrisinek</strong> olurdu.”</p>
<p>“Bu mevsim tam <strong>karatavuk</strong> avlama mevsimidir.”</p>
<p>cümlelerinde altı çizili bileşik sözcükler sıfat tamlamalarının kalıplaşmasıyla oluşmuştur.</p>
<p><strong>c. İyelik Ekinin Kaynaştırması Yoluyla</strong></p>
<p>“Burası <strong>bağrıyanık</strong> insanların diyarıdır.”</p>
<p>“Çocukları fazla <strong>başıboş</strong> bırakmamalıyız.”</p>
<p>“O <strong>sütübozuk</strong> adama güvenir miyim hiç?”</p>
<p>cümlelerindeki altı çizili sözcüklerde, birinci sözcük isim, ikinci sözcük sıfat özelliği
    gösteriyor ve isim olan sözcük iyelik eki almıştır.</p>
<p><strong>d. İki Çekimli Fiilin Kaynaşması Yoluyla</strong></p>
<p>“Odaya yeni bir <strong>çekyat</strong> alalım.”</p>
<p>“Bu denizlerde <strong>gelgit</strong> olayı pek görülmez.”</p>
<p>“Ekinler <strong>biçerdöverlerle</strong> biçilip ambarlara doldurulurdu.”</p>
<p>“Onunla <strong>uyurgezer</strong> diye dalga geçerlerdi.”</p>
<p>cümlelerinde her iki sözcük de çekimlidir. Birleşerek kendi anlamlarından farklı bir anlam ifade
    etmişler, ya da tür değişikliğine uğrayıp ad ve sıfat görevinde sözcükler oluşturmuşlardır.</p>
<p><strong>e. Bir İsimle Bir Çekimli Fiilin Kaynaşması Yoluyla</strong></p>
<p>“Onun gibi <strong>mirasyedi</strong> birinden, başka ne beklenir.”</p>
<p>“Yeni bir <strong>ateşkes</strong> imzalanacakmış.”</p>
<p>“Bu lokantada <strong>imambayıldı</strong> güzel yapılır.”</p>
<p>cümlelerinde altı çizili sözcüklerin birincisi isim, ikincisi çekimli bir fiildir. Sözcükleri
    gerçek anlamlarında düşündüğümüzde bunların bir cümle özelliği gösterdiğini söyleyebiliriz.</p>
<p><strong>f. İsim ve Fiilimsinin Kaynaşması Yoluyla</strong></p>
<p>“Bu bölgede<strong> günebakan</strong> yetişmiyormuş.”</p>
<p>“Ahmet <strong>karakaçanın</strong> sırtına binmiş gidiyordu.”</p>
<p>“Böyle <strong>oyunbozanlık</strong> edersen seninle geçinemeyiz.”</p>
<p>“Bu limana bir <strong>dalgakıran </strong>yapmak lazım.”</p>
<p>“Onun gibi <strong>çöpçatan</strong> birini görmedim, doğrusu.”</p>
<p>cümlelerinde birincisi isim soylu sözcük, ikincisi sıfat-fiil olan bu sözcüklerden bir bileşik
    sözcük meydana gelmiştir.</p>
<p>Bunlardan başka yollarla da bileşik sözcük oluşturulabilir. Önemli olan iki ayrı sözcüğün
    kaynaştığını anlayabilmektir.</p>
<p>Bileşik sözcüklerin kimileri oluşurken ses kaybı olabilir.</p>
<p><strong>“Pazartesi</strong> günü size geleceğim.”</p>
<p>cümlesindeki sözcüğün oluşmasına bakalım.</p>
<p><strong>Pazar – ertesi </strong>® <strong>Pazartesi</strong></p>
<p>Görüldüğü gibi “er” hecesi düşmüştür.</p>
<p>Bazı bileşik sözcüklerin oluşumunda ise iki ayrı sözcüğün varlığı bile hissedilemez.</p>
<table id="table9" border="0" cellspacing="0" cellpadding="0">
    <tbody>
    <tr>
        <td width="121">sütlü aşne asılbu öyle</td>
        <td width="72">®®®</td>
        <td width="457">sütlaçnasılböyle</td>
    </tr>
    </tbody>
</table>
<p>Bu sözcüklerin artık iki ayrı sözcükten oluştuğunu düşünemiyoruz bile.</p>
</html>