<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}


    
    </style>
</head>
<h2>Bilim Felsefesi</h2>
<p>Bilim felsefesi, bilimin ne olduğunu, bilimsel kuramın özgül yapısını, bilimsel bilginin
    epistemolojik statüsünü, bilimsel yöntemin (ya da yöntemlerin) anlamını, bilim alanı ve bilimsel
    bilginin nesnesini, bilimin gelişiminin anlamını, özet olarak bir bütün bilimin konumu, gelişimi
    ve iç-yapısını değerlendiren, bunu kuramsal düzlemde ortaya koymaya çalışan felsefe
    bölümüdür.</p>
<p>Bilim felsefi ile &#8220;bilimsel felsefe&#8221; birbirine karıştırılmamalıdır. Bilim felsefesi
    bilimin konusunu, ulaştığı sonuçları ve yöntemi sorgularken; bilimsel felse, bilimin hızlı ve
    başarılı sonuçlar elde etmesinden esinlenerek bilimsel düşünüş biçimini felsefeye uygulamak
    ister.</p>
<h3>Bilim Felsefesine Temel Yaklaşımlar</h3>
<p>İki bilim görüşü ortaya çıkmıştır. Bunlar;</p>
<p><strong> Ürün olarak bilim :</strong> Bu yaklaşım, bilimi
    anlamak, bilim diye ortaya konmuş eserleri (ürünleri) ele alır ve onları tarihsel<br/>
    gelişimi içinde anlamaya çalışır. Bunun yolunu da bilim eserlerini mantık açısından çözümlemekte
    görür. Bilimsel önermeleri<br/>
    mantık aracılığıyla çözümlemek isteyen yaklaşıma mantıkçı ampirizm ya da neo pozitivizm denir.
    En önemli temsilcileri Hans<br/>
    Reichenbach ve Rudolf Carnap&#8217;tır. Bunlara göre bir önermenin anlamlı olabilmesi için ya
    doğrudan olgusal bir dille ya da<br/>
    sonuçta olgusal bir dilin kısaltılması şeklinde ifade edilmiş olması gerekir.<br/>
    Bu yaklaşımda anlamlılık ve doğrulanabilirlik iki önemli ölçüttür. Bunlardan, doğrulanabilirlik,
    bir önermenin doğru olup<br/>
    olmadığı, o önermenin içeriğinin olgularla desteklenmesine bağlıdır.</p>
<p>Etkinlik Olarak Bilim (Modern Bilim): Bilimi anlamak için; bilim insanlarının etkinlikleri
    incelenmelidir.</p>
<p>Bu yaklaşımın en önemli temsilcileri Thomas Kuhn ve Stephen Toulmin&#8217;dir.</p>
<p><strong>Kuhn&#8217;a göre</strong> bilim birikimsel bir süreç izlemez, dolayısıyla bilimsel
    gelişme ya da ilerlemeden değil, ancak bilimsel<br/>
    değişmeden söz edilebilir. İlerleme ve gelişme normal bilim sürecinde yani bir paradigma
    içerisinde söz konusu olabilir. Fakat<br/>
    bir paradigmanın diğerinden daha iyi açıkladığını gösterecek ölçütler olmadığı için bir
    paradigmadan diğerine geçiş devrimsel<br/>
    bir nitelik taşır.<br/>
    <strong>Toulmin&#8217;e göre</strong> ise bilimsel
    kuramların başarılı ya da başarısız olmaları bilimlerde yeni koşulların oluşturduğu
    sorunları<br/>
    çözme gücü ile ortaya çıkar. Bu güçten yoksun olanlar ise zamanla terk edilir.</p>
</html>