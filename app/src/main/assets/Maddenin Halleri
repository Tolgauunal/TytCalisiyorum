<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<h2>Maddenin Halleri</h2>
<p>Maddenin hallerine geçmeden önce madde nedir sorusunun cevabını verelim</p>
<p><strong>Madde:</strong> Madde ya da özdek, uzayda yer
    kaplayan, hacmi ve kütlesi olan tanecikli yapılara denir. 5 duyu organımızla algılayabildiğimiz
    (hissedebildiğimiz) canlı ve cansız varlıklara denir. Maddenin en küçük yapı birimi atomdur.</p>
<h2><a name="1"></a>Madenin Halleri</h2>
<p>Maddenin halleri sıvı, katı, gaz ve plazma olmak üzere dörde ayrılır. Bunları kısaca
    tanımlayalım.</p>
<p><strong>Sıvı:</strong> Basınç ile hacmi değişmeyen, bulunduğu
    kabın doldurduğu kısmının şeklini alan akışkan maddelerdir. Belirli hacimleri vardır. Sıvı
    tanecikleri titreşim ve yerdeğiştirme hareketi yaparlar. Katı halden sonraki en düzenli hal
    olarak nitelendirilir.</p>
<p><strong>Gaz:</strong> Bulunduğu kabın hacmini alabilen,
    basınç ile hacminde önemli değişiklikler olan akışkan maddelerdir. Belirli hacimleri yoktur. Gaz
    tanecikleri titreşim, öteleme ve dönme hareketi yaparlar. En düzensiz hal olarak nitelendirilir.
</p>
<p><strong>Katı:</strong> Akışkan olmayan, basınç ile hacmi
    değişmeyen genellikle sert ve kırılabilen maddelerdir. Belirli hacim ve şekilleri vardır. Katı
    tanecikleri titreşim hareketi yaparlar. En düzenli hal olarak nitelendirilir.</p>
<p><strong>Plazma:</strong> Gaz halinin ısıtılarak maddenin
    molekül, atom, iyon ve elektronlarının bir arada bulunduğu karışımdır. N2, N, N+ ve e– nin bir
    arada bulunduğu durum plazma haline örnektir. Bunun yanında ateş, güneş, yıldız ve floresan
    lambaları plazma haline örnektir.</p>
<p>Şimdi ayrı ayrı maddenin hallerini özelliklerini inceleyelim .</p>
<h2><a name="2"></a>Sıvılar ve Özellikleri</h2>
<p>Tanecikleri birbiri ile temas ve etkileşim halinde olan fakat tanecikleri birbiri üzerinde
    kayarak öteleme hareketleri yapabilen fiziksel hal sıvı halidir. Sıvılar, içerisinde
    bulundukları kabın şeklini alırlar. Sahip oldukları bu hacim içerisinde titreşim ve öteleme
    hareketi yaparak sürekli yer değiştirirler.</p>
<p><strong>Sıvıların Özellikleri</strong></p>
<p><strong>&#8211; </strong>Sıvılar içinde bulundukları kabın
    şeklini alırlar.<br/>
    <strong>&#8211; </strong>Basınç yükseltildiğinde sıvıların
    hacimleri ölçülebilir büyüklükte değişmez.<br/>
    <strong>&#8211; </strong>Sıcaklık yükseltildiğinde hacimleri
    az da olsa arttığından yoğunlukları düşer.<br/>
    <strong>&#8211; </strong>Birbirleri içinde çözünebilen iki
    sıvı temasa geldiklerinde, az da olsa birbirlerinin içinde yayılırlar.<br/>
    <strong>&#8211; </strong>Sıvılar akmaya karşı direnç
    gösterirler.<br/>
    <strong>&#8211; </strong>Sıvıların yüzey gerilimleri vardır.<br/>
    <strong>&#8211; </strong>Açık kaptaki sıvılar buharlaşırlar.<br/>
    <strong>&#8211; </strong>Bu özellikler her sıvıda olmasına
    rağmen sıvıdan sıvıya farklılık göstermektedir.</p>
<h3><strong>Vizkozite Nedir?</strong></h3>
<p>Sıvıların akmaya karşı gösterdiği direnç viskozite olarak adlandırılır. Viskozitesi büyük olan
    sıvılar küçük olanlara göre daha yavaş akar. Örneğin balın akıcılığı, suyun akıcılığından daha
    küçüktür. Çünkü balın viskozitesi suyunkinden büyüktür.</p>
<p>Sıcaklık arttıkça sıvıların viskozitesi azalır, akıcılığı artar. Örneğin viskozitesi yüksek olan
    asfalt yola dökülmeden ısıtılır viskozitesi azaltılarak akışkan hale getirilir. Sıvıların
    molekülleri arasındaki çekim kuvvetinin büyüklüğü ile viskozite doğru orantılıdır.</p>
<h3>Buharlaşma ve Kaynama Olayları</h3>
<p>Buharlaşma bir maddenin kaynamadan sıvı halden gaz hale geçmesi sürecidir. Kaynama buharlaşmanın
    özel bir durumudur; bir maddenin, sadece belirli bir sıcaklığa eriştiğinde, sıvı halden gaz hale
    geçme sürecidir. En önemli fark, buharlaşmanın sıvının yüzeyinde; kaynamanın sıvının tamamında
    gerçekleşmesidir.</p>
<p><strong>&#8211; </strong>Buharlaşma sıvının yüzeyinde
    gerçekleşir. Çünkü yüzeydeki bir moleküle içteki moleküller tarafından etki eden çekim kuvveti
    azdır.<br/>
    <strong>&#8211; </strong>Buharlaşma her sıcaklıkta görülür.
    Sıvının gaz fazına geçmesi endotermik bir olaydır.<br/>
    <strong>&#8211; </strong>Sıcaklık ve sıvının yüzey alanı
    arttıkça buharlaşma artar, dış basınç arttıkça buharlaşma azalır.<br/>
    <strong>&#8211; </strong>Buharlaşan sıvı gerekli olan
    enerjiyi komşu taneciklerden aldığı için sıvının sıcaklığı düşer.<br/>
    <strong>&#8211; </strong>Kaynama bir sıvının çok hızlı
    buharlaşmasıdır. Bir sıvının buhar basıncının dış basınca eşit olduğu anda sıvının her yerinden
    kabarcıklar çıkmasına kaynama denir.<br/>
    <strong>&#8211; </strong>Kaynama sıvının her yerinde
    olur.<br/>
    <strong>&#8211; </strong>Saf maddelerin belirli kaynama
    noktaları vardır.<br/>
    <strong>&#8211; </strong>Deniz seviyesinden yukarılara
    çıkıldığında dış basınç düşeceğinden sıvının gaz fazına geçişi kolaylaşır, kaynama noktası
    azalır ve buharlaşma kolaylaşır.</p>
<h2><a name="3"></a>Katılar ve Özellikleri</h2>
<p>Katı, maddenin, atomları arasındaki boşluğun en az olduğu halidir. &#8220;Katı&#8221; olarak
    adlandırılan bu haldeki maddelerin kütlesi, hacmi ve şekli belirlidir.</p>
<p><strong>Katıların Özellikleri</strong></p>
<p><strong>&#8211; </strong>Bütün maddeler atom ve moleküllerin
    çeşitli şekillerde bir araya gelmesiyle ortaya çıkar.<br/>
    <strong>&#8211; </strong>Katıdaki atomlar, özellikle
    elektriksel karakterli kuvvetlerle, belirli konumlarda bir arada tutulurlar.<br/>
    <strong>&#8211; </strong>Katı atomları bu denge konumları
    etrafında ısısal etkiler nedeniyle titreşim hareketi yaparlar.<br/>
    <strong>&#8211; </strong>Fakat düşük sıcaklıklarda bu
    titreşim hareketi azdır ve atomlar hemen hemen sabit gibi düşünülebilir.<br/>
    <strong>&#8211; </strong>Maddeye ısı enerjisi verilirse bu
    titreşim genliği artar.</p>
<p>Katı maddeler amorf katılar ve kristal katılar olmak üzere ikiye ayrılır.</p>
<h3>Amorf Katılar</h3>
<p>Atom, iyon ya da moleküllerin rastgele yığıldığı, sert, sıkıştırılamayan ve belirli geometrik
    kristalleri olmayan katılara <strong>amorf katılar</strong>
    denir. Plastikler, cam, tereyağı, lastik gibi katılar amorf katılara örnek olarak
    gösterilebilir.</p>
<p>Amorf katılar ısıtıldıklarında belirli bir sıcaklık aralığında yumuşarlar, yumuşamanın başladığı
    sıcaklığa camsı geçiş sıcaklığı denir.</p>
<h3>Kristal katılar</h3>
<p>Gördüğünüz tüm katıların en ez %90&#8217;ı kristal katılar grubuna girer. Atomların, iyonların
    veya moleküllerin belli bir geometrik kalıba göre istiflenmesiyle oluşan katılara kristal katı
    denir. Kristal katıların yapı, erime noktası, yoğunluk, sertlik gibi fiziksel özellikleri bu
    katıları meydana getiren atom, iyon ve molekülleri bir arada tutan çekim kuvvetlerine
    bağlıdır.</p>
<p>Kristal katılar, tanecikler arası çekim kuvvetlerine göre <strong>iyonik, moleküler, kovalent,
    metalik</strong>
    olarak sınıflandırılır.</p>
<p><strong>İyonik Kristal Katılar:</strong> İyonlardan oluşan kristallerdir. İyonlar İyonik bağlarla
    bir arada bulunurlar. İyonların bir kısmı pozitif, bir kısmı negatif olduğundan, bu zıt yüklü
    iyonlar birbirini elektrostatik çekim kuvveti ile çekerler. Kristali oluşturan İyonların
    büyüklükleri (çapları) genellikle farklıdır. Bu farklılık iyonlar arası boşlukların oluşmasına
    neden olur. Bunun sonucunda iyonlar bu boşlukları doldurarak kristal yapıyı oluşturur.</p>
<p><strong>Moleküler Kristal Katılar:</strong> Örgü yapısını atom veya moleküllerin oluşturduğu
    kristallerdir. Moleküler kristallerdeki atom veya moleküller Van der Waals ve hidrojen bağları
    ile birbirine bağlanırlar. CO2, H2O, SO2, C12H12O11 ve I2 gibi katılar moleküler kristallere
    örnektir.</p>
<p><strong> Kovalent Kristaller:</strong> Örgü noktalarında atomlar bulunur. Kovalent kristaller,
    katının bütünü içindeki atomlar arasında oluşan kovalent bağ örgüsü ile meydana gelirler. Bu
    kovalent bağlar, kristal içinde üç boyutlu bir ağ yapısı oluş¬tururlar. Kovalent kristallere
    örnek olarak elmas, SİC, SİO2 &#8230; vb. verilebilir. Kovalent katılar çok sert olup, yüksek
    erime noktasına sahiptirler. Elektrik akımını iletmezler.</p>
<p><strong>Metalik Kristaller:</strong> Her örgü noktasında aynı metalin katyonları bulunur, bu
    katyonlar belirli bir düzene göre yerleşmiş olup tüm katı boyunca elektron bulutlarıyla
    çevrilmişlerdir. Örgüdeki bağlar ise + yüklü iyonlar ile serbest elektronlar arasındaki
    elektrostatik çekme kuvvetlerinden ileri gelir. Metalik katılara örnek olarak Na, Mg, Ag, Au . .
    . vb. verilebilir.</p>
<h2><a name="4"></a>Gazlar ve Özellikleri</h2>
<p>Madde taneciklerinin birbirinden bağımsız olduğu ve maddenin akışkan olduğu hal gaz halidir.</p>
<p><strong>Gazların Özellikleri</strong></p>
<p><strong>&#8211; </strong>Maddenin en düzensiz halidir.<br/>
    <strong>&#8211; </strong>Birbirleriyle her oranda karışarak
    homojen karışımlar oluştururlar.<br/>
    <strong>&#8211; </strong>Bulundukları kabın şeklini ve
    hacmini alırlar. Gaz tanecikleri arasında büyük boşluklar vardır. Bu boşluklardan dolayı gazlar
    bir kuvvetin etkisiyle sıvılaşana kadar sıkıştırılabilir.<br/>
    <strong>&#8211; </strong>Tanecikleri arasında çekim
    kuvvetleri katı ve sıvılarınkine oranla çok azdır.<br/>
    <strong>&#8211; </strong>Bulundukları kabı tümüyle
    doldururlar, çünkü sınırsız yayılma özellikleri vardır.<br/>
    <strong>&#8211; </strong>Maddenin en yüksek enerjili
    halidir.<br/>
    <strong>&#8211; </strong>Titreşim, yer değiştirme ve öteleme
    hareketi yaparlar.<br/>
    <strong>&#8211; </strong>Tanecikler arası uzaklığın en fazla
    olduğu haldir.<br/>
    <strong>&#8211; </strong>Akışkandırlar ve
    sıkıştırılabilirler.<br/>
    <strong>&#8211; </strong>Yoğunlukları katı ve sıvılara göre
    daha düşüktür.<br/>
    <strong>&#8211; </strong>Gaz tanecikleri birbirlerinden
    bağımsız devamlı hareket halindedir.à Esnek olan doğrusal çarpışmalar yaparlar. Çarpışma sonunda
    birbirlerine yapışmazlar, hareket doğrultuları değişir, enerji kayıpları olmaz.<br/>
    <strong>&#8211; </strong>Isıtıldıklarında bütün gazlar
    sıcaklık değişimi karşısında aynı orandaà genleşirler. Bu nedenle genleşme katsayısı gazlar için
    ayırt edici değildir.<br/>
    <strong>&#8211; </strong>Gerçekte ideal gaz yoktur. Gazlar
    ancak bu ideal hale yaklaşabilirler. Gazlar düşük basınç ve yüksek sıcaklıkta en idealdirler.
    Mol kütlesinin küçük olması idealliği artırır.</p>
<h2><a name="5"></a>Plazma ve Özellikleri</h2>
<p>Maddenin 4. hali plazmadır. Madde gaz hale geçtikten sonra ısıtılmaya devam edilirse belli bir
    sıcaklıktan itibaren iyonlaşma başlar. İlk önce bir elektron atomu terk eder ve böylece pozitif
    yüklü bir iyon oluşur. Daha sonra iyonlaşmalar devam eder ve iyonlar, elektronlar ve nötr
    atomlar bir arada bir karışım oluşturur. Bu karışıma <strong>plazma hali</strong>
    denir. Plazma haline<strong> iyonize gaz</strong> da denir.
</p>
<p><strong>&#8211; </strong>Kütlesinin çoğunluğu serbest yüklü
    parçacıklar oluşturmasına karşın plazmalar dışarıya karsı yüksüzmüş gibi davranır. Çünkü plazma
    içindeki eksi işaretli yüklerin miktar, artı yüklerin miktarına eşittir. Bu özellikler nedeniyle
    plazmalar opaktır yani ışığı geçirmez, dağıtır.<br/>
    <strong>&#8211; </strong>Plazmalar, yüklü parçacıklardan
    oluştukları için elektrik ve manyetik alanlardan etkilenir.<br/>
    <strong>&#8211; </strong>Yapılarındaki yoğun serbest yüklü
    parçacıklar nedeniyle plazmalar iyi bir ısı ve elektrik iletkenidir. Plazmalar, metaller içinde
    en iyi iletken olarak bilenen gümüşün iletkenliğinin 102 katından bile daha büyük bir
    iletkenliğe sahiptir.<br/>
    <strong>&#8211; </strong>Plazmalar bulundukları kabı
    doldurmadan bulut şeklinde kümelenirler oysaki gazlar kabı tümüyle doldurur.<br/>
    <strong>&#8211; </strong>Plazma ortamında gerçekleşen
    kimyasal tepkimeler olağan gaz ortamında gerçekleşen kimyasal tepkimelerden çok daha
    hızlıdır.<br/>
    <strong>&#8211; </strong>Bir plazmanın herhangi bir yerinde
    bir değişiklik oluşturulursa bu değişiklik plazma içinde her yöne ışık hızıyla yayılır. Oysa bir
    gaz kütlesinin içinde oluşturulan değişiklik her yöne ancak ses hızıyla yayılır. Bir başka
    değişle enerji plazma tanecikleri arasında ışık hızıyla taşınırken gazlarda bu taşınma ses
    hızıyla gerçekleşir.</p>
</html>