<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    

    </style>
</head>
<h2>İş – Güç – Enerji</h2>
<h3><a name="1"></a>İş, Enerji ve Güç</h3>
<h3>İş Nedir?</h3>
<p>Günlük yaşantıda kullandığımız iş kavramıyla fiziksel anlamda iş kavramı farklıdır. Fiziksel
    anlamda iş, bir cisme etki eden kuvvetin cismi kendi etki doğrultusunda yer değiştirmesini
    sağlamasıdır. Kuvvet ile hareket doğrultusu birbirine dik ise fiziksel anlamda iş yapılmamış
    olur. Yapılan işi matematiksel olarak hesaplamak istersek;</p>
<p>İş= Kuvvet.Kuvvet doğrultusundaki yer değiştirme</p>
<p><span style="font-size: 14pt"><strong> W=F.∆X</strong></span></p>
<p><strong>&#8211;</strong>
    İş skaler bir büyüklüktür,<br/>
    <strong>&#8211;</strong> SI birim sisteminde İş birimi
    joule’dür ve j ile gösterilir.<br/>
    <strong>&#8211;</strong> 1joule= 1N.1m<br/>
    <strong>&#8211;</strong>
    Joule= N.m dir.</p>
<h3>Güç Nedir?</h3>
<p>Birim zamanda yapılan işe, güç denir (P=iş/zaman). İş formülünü, güç formülünün içinde açarsak
    “kuvvet×yol/zaman” denklemini elde ederiz. Yani gücü “kuvvet×hız” olarak da söyleyebiliriz.
    Birimi “newton×metre/saniye=Joule/s” olarak ifade edilir. SI (MKS) sisteminde “joule/s” kabul
    görür.</p>
<h3>Enerji Nedir?</h3>
<p>Bir sistemin iş yapabilme yeteneğine enerji denir. Bir sistem enerjiye sahipse başka bir sisteme
    etkiyip ona iş yaptırabilir. Doğada mekanik, ısı, ışık, kimyasal, nükleer, elektrik enerjisi
    gibi çeşitli enerji biçimleri vardır.</p>
<h2><a name="2"></a>Mekanik Enerji</h2>
<p>Bir cismin hareketinden kaynaklanan kinetik enerjisi ile konumundan kaynaklanan potansiyel
    enerjisinin toplamına <strong>mekanik enerji</strong> denir.
</p>
<p><strong>Mekanik Enerji= Kinetik enerji + Potansiyel enerji</strong><br/>
    <strong>ME=KE+PE</strong></p>
<h3>Kinetik Enerji</h3>
<p>Hareket halindeki cisimlerin sahip oldukları enerji kinetik enerjidir. Hareket halindeki
    arabaların, insanların, futbol topunun kinetik enerjileri vardır. Kinetik enerji cisimlerin
    kütlesine ve hızına bağlıdır.</p>
<p><span style="font-size: 14pt"><strong>½×m×v² </strong><span style="font-size: 12pt">formülü ile hesaplanır.</span></span>
</p>
<h3>Yer Çekimi Potansiyel Enerjisi</h3>
<p>e yerçekimi potansiyel enerjiye denir. Bir cismin konumundan dolayı sahip olduğu yer çekimi
    potansiyel enerjisi ağırlığına ve yerden yüksekliği ile doğru orantılıdır.</p>
<p><strong>Yer Çekimi Potansiyel Enerjisi= Ağırlık×yerden yükseklik</strong></p>
<p><strong><span style="font-size: 14pt">PE= G.h= m.g.h</span></strong></p>
<h3>Esneklik Potansiyel Enerjisi </h3>
<p>Esneklik potansiyel enerjisi, esnek cisimlerde şekil değişikliği oluşturulması sırasında
    depolanan enerjidir. Denge halindeki bir yay x kadar sıkıştırılırsa; yayda enerji depolanır.
    Depolanan enerji;</p>
<p><span style="font-size: 14pt"><strong>E<sub>depolanan</sub>=½×k×x² </strong><span
        style="font-size: 12pt">formülü ile hesaplanır.</span><span style="font-size: 12pt"><br/>
</span></span></p>
<h2><a name="3"></a>Enerjinin Korunumu ve Enerji Dönüşümleri
</h2>
<h3>Enerjinin Korunumu</h3>
<p>Dünya üzerinde sürtünmenin olmadığı ortam yoktur. Sürtünme nedeniyle kinetik enerjinin bir kısmı
    ısı enerjisi, ses enerjisi, ışık enerjisine dönüşür. Araçların fren yapması sırasında çıkan ses,
    ışık ve ısıyı buna örnek verebiliriz. Enerjinin korunumu yasasına göre; enerji yoktan var,
    vardan da yok olamaz ancak bir türden diğerine dönüşebilir. Dönüşüm sırasında toplam enerji
    değişmez.</p>
<h3>Besinlerden Kazandığımız Enerji ve Günlük Enerji İhtiyacımız
</h3>
<p>Canlılar fiziksel anlamda iş yapmasalar da enerji harcarlar. Büyümek, gelişmek, canlılıklarını
    sürdürebilmek ve günlük aktivitelerini gerçekleştirebilmek için enerjiye ihtiyaçları vardır. Bu
    enerjiyi besinlerden sağlanır, bir yetişkin insanın günde ortalama ihtiyacı olan enerji miktarı
    için yaklaşık kadınlar için 1400cal-1600cal erkekler için 1800cal-2000cal olarak belirtilebilir.
    Vücut dinlenme<br/>
    halindeyken yaşamsal fonksiyonlarının devamı için gerekli enerjiye <strong>bazal metabolizma
        enerjisi</strong>
    denir.</p>
<p>Günlük kalori ihtiyacımızdan fazlasını veya daha azını alırsak dengesiz beslenmiş oluruz.</p>
<h2><a name="4"></a>Enerji Kaynakları</h2>
<h3>Yenilenebilir Enerji Kaynakları</h3>
<p>İnsan ömrü ile kıyaslandığında kısa sürede yerine konulabilen enerji kaynaklarına yenilenebilir
    enerji kaynakları denir. Güneş enerjisi, hidroelektrik enerji, jeotermal enerji, rüzgar
    enerjisi, biokütle enerjisi (biyoenerji), gel git enerjisi, dalga enerjisi, hidrojen
    enerjisi.</p>
<h3>Yenilenemez Enerji Kaynakları</h3>
<p>Kullandıkça tükenen insan ömrü göz önüne alındığında kendini yenileyemeyen enerji kaynaklarına
    yenilenemez enerji kaynakları denir. Yenilenemeyen enerji kaynakları fosil yakıtlar ve nükleer
    enerji kaynaklarıdır.</p>
</html>