<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<h2>İbadet</h2>
<h3><a name="1"></a>İslam’da İbadet Ve Kapsamı</h3>
<p>İbadet, Allah’a (c.c.) gönülden isteyerek yönelmek, boyun eğmek ve itaat etmektir. İbadet,
    insanın yaratılış amacıdır. İbadet, bizleri var eden, her türlü nimetler verene Yüce Yaratıcı’ya
    duyulan sevgi ve saygının bir sonucu ve göstergesidir.</p>
<p>Bazı ibadetlerin (namaz, zekât, oruç, hac) uygulanmasında belirli bir vakit ve şekil şartı
    vardır. Bunlara özel anlamda<strong> ibadet</strong> denir.
    Genel anlamda ibadet ise, Allah’ın (c.c.) rızasına dayanan her türlü söz ve davranıştır.</p>
<h3><a name="2"></a>İslam’da İbadetin Amacı Ve Önemi</h3>
<h3>İbadetin Amacı Nedir?</h3>
<p>İbadet, Allah&#8217;a gönülden isteyerek yönelmek, tapmak, boyun eğmek ve itaat etmek demektir.
    Türkçemizde kullanılan kulluk etmek deyimi de aynı anlamı karşılamaktadır. İbadet, yaratıcı
    kudret karşısında boyun bükmenin zirvesi ve O&#8217;na olan sevginin sonucu ve göstergesi olarak
    değerlendirilmiş ve sırf Allah için, Allah&#8217;ın rızâsı için yapılması ve sadece Allah&#8217;a
    tahsis edilmesi gerektiği belirtilmiştir. Gerçekten de yaratan, yaşatan ve öldüren Allah&#8217;tan
    başka, ibadete lâyık olan bir varlık yoktur. Hesap gününde muhatap olunacak olan &#8220;Neye
    taptınız?&#8221; ve &#8220;Ne için ibadet ettiniz?&#8221; sorusunu insan daima hatırında tutmalı
    ve bu dünyada iken &#8220;Allah&#8217;a tapıyorum ve ibadeti Allah için yapıyorum&#8221;
    diyebilmeli, bunu gönlünde hissedebilmelidir.</p>
<h3>İbadetin Önemi Nedir?</h3>
<p>İnsan, ibadet sayesinde Allah’a (c.c.) yaklaşır. İbadet, insanı manevi olarak yüceltir. İbadet,
    insana Yaratıcı ile sürekli iletişim sağlar. Bu bilinçle yaşayan insan Allah’ı (c.c.) unutmaz.
    Allah’ın (c.c.) sevgisi kalbine yerleşir. İbadet insanı iyiliklere sevk eder, kötülüklerden
    uzaklaştırır. İbadet, insana dünya ve ahirette huzur, mutluluk ve güven verir.</p>
<h3><a name="3"></a>İslam’da İbadet Yükümlülüğü</h3>
<p>İslam dininde Yüce Allah’ın (c.c.) emirlerini yerine getirmek ve yasaklarından kaçınmakla sorumlu
    tutulan kimseye <strong>mükellef</strong> denir. Dinimizde
    ibadetle yükümlü sayılan insanların davranışları ve bunlarla ilgili hükümlere de<strong> ef ’ali mükellefin</strong> (mükelleflerin
    fiilleri) denir.</p>
<p>İslam dininde ibadetlerle sorumlu kılınan insanların bazı davranışları yapmaları, bazılarını da
    yapmamaları gerekir. Dinimizde yapılması istenen davranışlar farz, vacip, sünnet, mendup
    kavramlarıyla ifade edilir. Yapılmaması istenen davranışlar ise haram<br/>
    ve mekruh kavramlarıyla belirtilir. Yapıp yapmamakta serbest bırakılan davranışlar için de mubah
    kavramı kullanılır.</p>
<h3><a name="4"></a>İslam’da İbadetlerde Temel İlkeler</h3>
<p>İbadet, Allah’ın insanlara verdiği nimetler karşısında kişinin bir tür teşekkür etmesidir.
    İbadetler, bedeni olarak yapılır. Namaz kılmak, oruç tutmak, zekât vermek, hacca gitmek bedenen
    yapılan ibadetlerdir. Ancak İslam’da ibadetin temel ilkeleri vardır. Yani ibadetin geçerli
    olması için gerekli olan ilkeler.</p>
<p>İbadetlerin temel ilkelerinin başlıcaları; Kur’an ve sünnete uygunluk, niyet ve ihlastır.
    İbadetler, Kur’an-ı Kerim’de genel olarak belirtilirken uygulanışı Hz. Muhammed’in (s.a.v.)
    rehberliğine ve uygulamasına bırakılmıştır. İbadetlerin geçerli olabilmesi için Kur’an ve
    sünnete uygun olması gerekir.</p>
<p>Niyet, yapılan ibadetin amacıdır. Niyet, ibadetin özüdür. İbadetin kabul olması, Allah için,
    yapılmasına bağlıdır. Allah’a (c.c.) inanan bir insan, ibadetlerini yalnızca O’nun için yapar,
    her türlü riyadan ve gösterişten uzak durur. İbadetlerinde hiçbir<br/>
    dünyevi çıkar ve menfaat beklemez, hiçbir şeyi O’na ortak koşmaz.</p>
<p>İhlas; samimiyet, içtenlik, temizlik, saflık, gösterişsizlik anlamlarına gelir. İhlas, tutum ve
    davranışlarda sadece Allah’ın hoşnutluğunu gözetme, sözün öze uyması, riyakâr ve ikiyüzlülükten
    uzak olmaktır. İnsanın bütün davranışlarında, sözlerinde,<br/>
    inançlarında ve ibadetlerinde yalnızca Allah’ın rızasını gözetmesidir.</p>
<h3><a name="5"></a>İslam’da İbadet Ahlak İlişkisi</h3>
<p>İbadetler, Allah (c.c.) emrettiği için yapılır. Bu temel ilkenin yanında ibadetlerin bireysel ve
    toplumsal birçok faydası vardır. İnsan ibadetlerle Allah’ (c.c.) yaklaşır ve O’nunla olan bağını
    güçlendirir.</p>
<p>İbadet insana huzur ve mutluluk verir. Hayatın karmaşası içinde manevi yönden destek olur.
    İbadet, insanın yaratıcısı ile ilişkisini canlı tutmasını sağlar. İnsana sorumluluk bilinci
    kazandırır. Duyarlı bir insan olmasına katkı sağlar. İnsana iradesine sahip çıkmayı öğretir.
    Bilinçli ve ihlaslı yapılan ibadetler, insanı kötülüklerden uzaklaştırır. İbadet aynı zamanda
    insanın Allah’a (c.c.) olan şükrünün bir göstergesidir.</p>
<p>İbadetlerin toplum içinde diğer insanlarla birlikte yaşayan insana pek çok katkıları vardır.
    İbadetler, toplumdaki insanlar arasındaki bağların kuvvetlenmesine katkı sağlar. Cemaatle
    kılınan namazlarda bir araya gelen Müslümanlar, birbirleriyle tanışır, kaynaşır ve dostluk
    kurarlar. Cemaatle kılınan namaz topluluk bilincini geliştirir, sosyal dayanışmaya katkı sağlar.
    Oruç, insan sağlığını olumlu yönde etkiler, yoksullara yardım duygularını geliştirir ve yokluk
    içinde yaşayan insanların hâlini daha iyi anlamamızı sağlar. Zekât insanın cimrilik ve bencillik
    gibi olumsuz duygularından kurtulmasına yardımcı olur. Hac ibadeti, dünyanın her yerinden gelen
    Müslümanların, bir ve beraber olmalarının sembolüdür.</p>
<h3>Kur’an’dan Mesajlar: Bakara Suresi 177. Ayet</h3>
<p>Yüzlerinizi doğuya ve batıya çevirmeniz erdemlilik değildir. Asıl erdemli kişi Allah’a, âhiret
    gününe, meleklere, kitaba ve peygamberlere iman eden; sevdiği maldan yakınlara, yetimlere,
    yoksullara, yolda kalmışlara, yardım isteyenlere ve özgürlüğünü kaybetmiş olanlara harcayan;
    namazı kılıp zekâtı verendir. Böyleleri anlaşma yaptıklarında sözlerini tutarlar; darlıkta,
    hastalıkta ve savaş zamanında sabrederler. İşte doğru olanlar bunlardır ve işte takvâ sahipleri
    bunlardır.</p>
<p>Bakara Suresi 177. Ayette verilen mesajlar, sadece ilki ile sınırlı kalmamaktadır. Birinci
    bölümde “yüzlerin doğu ve batıya çevrilmesinin” asıl iyilik olmadığı vurgulanırken ikinci
    bölümde ise asıl iyiliğin neler olduğu aktarılmaktadır. İmanın şartları 6’dır. Bunlar;</p>
<p><strong> </strong>Allah’a iman,<br/>
    <strong> </strong>Meleklere iman,<br/>
    <strong> </strong>Kitaplara iman,<br/>
    <strong> </strong>Peygamberlere iman,<br/>
    <strong> </strong>Ahiret gününe iman,<br/>
    <strong> </strong>Kadere, yani hayır ve şerlerin
    (iyilik ve kötülüklerin) Allahü teâlâdan olduğuna iman etmek.</p>
<p>Bakara Suresi 177. Ayette verilen masaj da tam olarak ikinci bölümde imanın şartlarını
    anlatmaktadır. İmanın şartlarına ek olarak gerçek manada bir insanın iman etmesi için yapması
    gereken diğer şeyler de aktarılmaktadır.</p>
</html>