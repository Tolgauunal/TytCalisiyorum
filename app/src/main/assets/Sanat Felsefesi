<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<h2> Sanat(Estetik) Felsefesi</h2>

<p>Estetik olaylar da, tıpkı bilgi olayında olduğu gibi, bize süje ile obje arasındaki ilgiyi
    gösterir. Estetik olay da aynı şekilde estetik olarak algılayan süje ile bu süjenin estetik algı
    ile kendisine yöneldiği varlık, doğa ya da sanat eseri dediğimiz obje arasındaki ilgidir.</p>
<h3><a name="1"></a>Estetiğin Temel Soruları</h3>
<p><strong> </strong>Güzellik nedir?<br/>
    <strong> </strong>Güzel olarak nitelediğimiz şeyi
    güzel yapan faktörler nelerdir?<br/>
    <strong> </strong>Güzelllik, onu algılayan özneden
    bağımsız bir değer midir?<br/>
    <strong> </strong>Sanat nedir?<br/>
    <strong> </strong>Sanat eserine duyulan estetik
    tepkiyle, doğadaki güzelliğe duyulan estetik tepki arasında ne fark vardır?<br/>
    <strong> </strong>Sanat eseri nasıl oluşmuştur?</p>
<h3><a name="2"></a>Felsefe Açısından Sanat</h3>
<p><strong>Taklit Olarak Sanat </strong></p>
<p><strong> </strong>Bu görüşe göre, sanat eserinde gördüğümüz, sanatçının algıladığı şeyleri taklit
    ederek bize yansıtmasıdır. Sanatçı, doğanın güzelliğini eserinde ne kadar aslına uygun olarak
    yansıtabilirse, eseri o kadar güzel olarak yargılanır. Bu nedenle bu kurama yansıtma kuramı da
    denir. Yansıtma kuramı İlkçağın idealist filozofu Platon’a kadar geri gider. Aristoteles’de
    sanatı bir taklit olarak görür. şair dil, müzikçi ses, ressam da boya aracıyla nesneleri taklit
    eder, onları yansıtır.</p>
<p><strong>Yaratma Olarak Sanat </strong></p>
<p>Sanat eseri, sanatçının kendi yaratıcı gücü, yeteneği ve coşkusunun oluşturduğu estetik objedir.
    Doğa kendi başına güzel değildir. Nesneler dünyası tinsellikten yoksun, bir madde dünyasıdır.
    Yaratma olayı, sanatçının algıladığı maddi varlığa duygu, düşünce ve hayal gücünü katması
    olayıdır. Bir sanat eseri, sanatçının kendinden kattığı değerlerle anlam kazanır.<br/>
    Maddi varlığı böyle tinselleştirmek, maddeye biçim vermek demektir. Biçim kazanmış, tinsellik
    kazanmış maddi varlık artık<br/>
    maddi varlık olmaktan çıkar ve bir sanat eseri olur. Ölümlü olan madde, tinselleşince, biçim
    alıp bir sanat eseri haline gelince,<br/>
    ölümsüzleşir. Sanat eseri bir kere oluşan bir üründür. Bu nedenle sanat eseri özgündür, ikinci
    örneği yoktur.Önemli<br/>
    temscilcisi Crocedir.</p>
<p><strong>Oyun Olarak Sanat </strong></p>
<p>Sanat ile oyun arasında daima bir benzerlik görülmüştür. Çünkü, her iki etkinliğin de ereğinin
    kendinde olmasıdır. Oyun oynayan bir çocuk için oyunun dışında bir başka erek , bir başka dünya
    yoktur, çocuk oynamak için oynar. Bu görüşe göre, sanat etkinliğini bir oyun gibi değerlendirmek
    gerekir. Nasıl oyunda çıkar, günlük kaygı yoksa ve olabildiğince özgürlük varsa,<br/>
    sanatçı da bir oyuncu gibi gerçek dışı bir dünyada eserini oluşturur. Alman Düşünür Kant, Alman
    şair Schiller ve psikolog<br/>
    Wundt bu görüşü savunmuşlardır.</p>
<h3><a name="3"></a>Estetiğin Temel Kavramları</h3>
<p><strong>Güzellik Problemi</strong></p>
<p>Güzellik, hemen her filozofta farklı biçimde tanımlanmıştır.</p>
<p><strong>Platon,</strong> güzelliği bir idea olarak görür. Platon’a göre sanat, güzel ideasını
    taklit etme olduğundan, yapılan eser ne kadar ideaya yaklaşırsa o oranda güzel olur.</p>
<p><strong>Aristoteles’e</strong> <strong>göre</strong> güzellik ahenktir, düzendir, sınırdır.
    İnsanın algı sınırlarını ve kavrayış gücünü aşan çok büyük bir şey, güzel olamaz.</p>
<p><strong>Plotinos’a göre</strong> güzellik, Tanrısal aklın evrendeki ışımasıdır. Madde, Tanrısal
    akıldan (İdeadan) pay almazsa çirkindir.</p>
<p><strong>Hegel’e göre</strong> güzellik, Mutlak Ruh’un duyularla kavranabilen görünüşleridir. Yani
    her şeyin ilkesi olan İdea’nın duyulara görünüşüdür.</p>
<p><strong>Kant’a</strong> <strong>göre</strong> güzel, çıkar gözetmeksizin hoşlanmanın nesnesidir.
    Güzellikte, pratik amaç gütmeyen bir düzen vardır.</p>
</html>