<html>
<style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}




</style>
<h2><a name="1"></a>Kominüte Ekolojisi</h2>
<p>Ekosistemlerin canlı kısmına komünite adı verilir. Her ekosisteme özgü bir komünite bulunur.
    Örneğin, ormandaki canlıların tümü orman komünitesini oluşturur. Bir komünitede bitki, hayvan ve
    mikroorganizma türlerinden oluşan binlerce popülasyon bulunabilir. Komüniteler bitki ve hayvan
    komüniteleri şeklinde olabileceği gibi karma da olabilir.</p>
<p>Komünitede ne kadar çok canlı çeşidi varsa komünitede o kadar büyük olur. Bu yüzden kutuplardaki
    komüniteler orta enlem komünitelerine göre daha küçüktür. Çevre kirliliğinin komüniteler
    üzerinde kötü bir etkisi vardır; çünkü çevre kirliliği canlı çeşitliliğini azaltır.</p>
<p>Komüniteler birbirinden tamamen bağımsız değildirler. Komşu komüniteler arasında kesişim(geçiş)
    bölgeleri vardır. Bu kesişim bölgelerine <strong>ekoton</strong> adı verilir.</p>
<p>Komüniteyi oluşturan canlılar arasında farklı etkileşimler vardır. Bu etkileşim tipleri
    şunlardır:</p>
<p>Rekabet<br/>
    Av-Avcı İlişkisi<br/>
    Simbiyotik Yaşam<br/>
    Süksesyon</p>
<p><strong>Rekabet: </strong></p>
<p>Canlıların besin, yaşama alanı, çiftleşme gibi faktörleri elde etmek için birbirleriyle
    yarışmasına<strong> rekabet</strong> denir. Aynı türe ait
    bireyler arasındaki rekabete <strong>tür içi rekabet</strong> denir. Farklı türlerin bireyleri
    arasındaki rekabete ise <strong>türler arası rekabet</strong> denir.</p>
<p><strong>Av-Avcı İlişkisi: </strong></p>
<p>Komünitelerdeki bir diğer etkileşim çeşidi de av-avcı ilişkisidir. Daha çok hayvan ağırlıklı
    komünitelerde görülür. Avlayan hayvana <strong>avcı</strong>,
    avlanan hayvana ise<strong> av</strong> denir.</p>
<p>Avcı sayısı arttıkça avlanma aktivitesi de artacak ve av sayısında düşüş gözlenecektir. Av sayısı
    düştüğü için avcı tür yemek bulmakta zorluk çekecek ve ufak bir kıtlık başlayacaktır. Bu kıtlık
    avcı sayısını düşürecektir. Avcı sayısı düşünce av olan türün popülasyonu artacaktır. Bu olay
    zincirleme bir şekilde komüniteler içinde devam eder.</p>
<p><strong>Simbiyotik Yaşam: </strong></p>
<p>İki farklı türe ait bireyin ya da popülasyonun yarar ve zarar gözetilmeden birlikte yaşamasına
    <strong>simbiyoz (birlikte yaşam)</strong> denir. Simbiyotik
    ilişkide genellikle daha büyük olan organizmaya konakçı, daha küçük olana ise
    <strong>simbiyont</strong> adı verilir. Simbiyotik
    ilişkiler mutualizm, parazitizm, kommensalizm, amensalizm gibi farklı biçimlerde
    gerçekleşebilir.</p>
<p><strong>Mutualizm:</strong> iki ya da daha fazla türün
    karşılıklı olarak yararlanması sonucu zorunlu olduğu bir ilişki şeklidir. Mantar ve su yosununun
    oluşturduğu liken birliği, geviş getiren otçullar arası ilişki mutualizme önektir. Türler
    arasında zorunlu olmayan mutualizm de görülür. Buna gevşek <strong>mutualizm</strong>
    denir.</p>
<p><strong>Kommensalizm:</strong> Bu yaşam biçiminde beraber
    yaşayan canlılardan biri, bu beraberlikten fayda sağlarken diğeri etkilenmeden yaşar. Örneğin
    köpek balığının karın kısmına tutunarak hareket eden vantuzlu balık, köpek balığı avını yerken
    etrafa saçılan et parçalarıyla beslenir. Köpek balığı bu olaydan olumlu veya olumsuz etkilenmez.
</p>
<p><strong>Parazitizm:</strong> Bir arada bulunan iki canlıdan
    birinin diğerine zarar vererek yaşamasıdır. Zarar gören konak yararlanan ise parazitlerdir.</p>
<p>Bazı bakteriler, amipler, kamçılılar, plazmodyumlar bir hücreli parazitlerdir.</p>
<p><strong>*Bitkisel parazitleri:</strong> Üzerinde bulunduğu ağacın gövdesinden su ve mineralleri
    alarak beslenen ökse otu yarı parazit bitkidir. Emeçleri ile üzerinde yaşadığı bitkiden organik
    besin ve su ihtiyacını karşılayan canavar otu, küsküt otu tam parazit bitkilerdir.</p>
<p><strong>*Hayvansal parazitler:</strong> Tenya, bağırsak solucanı gibi iç parazitler enzim
    sistemleri gelişmediğinden konağın sindirim sisteminde yaşar. Üreme sistemleri çok gelişmiştir.
</p>
<p><strong>Süksesyon: </strong>Komünitelerde sayıca ve vücut büyüklüğü en fazla olan tür baskın tür
    olarak adlandırılır. Baskın türlerin uzun bir zaman içerisinde sıralı olarak değişmesine
    <strong>süksesyon (ardıllık)</strong> denir. İki çeşit süksesyon bulunur. Süksesyonlar
    komünitenin kararlı hal (klimaks) almasına kadar devam eder.
</p>
<p><strong>Birincil Süksesyon:</strong> Üzerinde canlı bulunmayan bir ortama canlıların yerleşmeye
    başlamasıyla gerçekleşir. Çıplak kayalar, buzulların olduğu sahalar, taş ocakları, kum tepeleri,
    yeni lav akıntıları, suyu ekilmiş gollerin taban kısımları, yeni oluşmuş adalar birincil
    süksesyonun başIayabiIeceği alanlardır.</p>
<p><strong>İkincil Süksesyon:</strong> Daha önce üzerinde bir komünitenin bulunduğu toprak yapısı
    bozulmadan aşırı otlatma, kesim, yangın gibi nedenlerle bozulmuş ortamlarda yeni komünitelerin
    gelişmesidir.</p>
<p>Süksesyon sonucu komünitede bulunan baskın tür zamanla değişir. Komünitede sayısı ve faaliyetiyle
    göze çarpan türe <strong>baskın tür</strong> denir.</p>
<h2><a name="2"></a>Popülasyon Ekolojisi</h2>
<p>Belirli bir bölgede yaşayan aynı türe ait bireylerin oluşturduğu topluluğa<strong>
    popülasyon</strong> denir. Her bir komünite çok
    sayıda popülasyondan oluşur. Bir ormandaki meşe ağaçları, bir şehirdeki insanlar birer
    popülasyon örneğidir. Popülasyonu oluşturan bireyler benzer çevre koşullarından etkilenir,
    bulundukları ortamın besin kaynaklarını ortak kullanırlar.</p>
<p>Popülasyonun yoğunluğu, büyüklüğü, dağılımı ve yaş dağılımı popülasyon dinamiğini meydana
    getirir.</p>
<h3>Popülasyon Yoğunluğu</h3>
<p>Birim alan ya da hacimdeki birey sayısına <strong>popülasyonun yoğunluğu</strong> denir.
</p>
<p>Doğum ve ölüm oranı, içe ve dışa göçler popülasyon yoğunluğunu etkileyen faktörlerdir. Doğum ve
    içe göçler popülasyon yoğunluğunu arttırır. Ölüm ve dışa göçler popülasyon yoğunluğunu
    azaltır.</p>
<p>Popülasyona birim zamanda üreme sonucu katılan birey sayısına<strong>doğum oranı</strong>;
    popülasyondan birim zamanda ölüm
    sonucu ayrılan birey sayısına ise <strong>ölüm oranı</strong> denir.</p>
<p>Doğum ve ölüm oranı ölçüldüğünde elde edilen veriler, popülasyonun büyüklüğünün zaman içinde
    nasıl değişeceğini tahmin etmemizi sağlar.</p>
<h3>Popülasyonun Büyüklüğü</h3>
<p>Belirli bir zaman diliminde, popülasyonu oluşturan birey sayısı popülasyonun büyüklüğünü
    belirler. Uygun çevre şartlarının bulunduğu ortama yerleşen bir türün, ortamın uygunluğu
    derecesinde, sayısında artma veya azalma görülür. Çevre şartları ve biyotik faktörler
    popülasyonun büyüklüğünü denetler.</p>
<h3>Popülasyon Büyüklüğü</h3>
<p>Popülasyonlar bulunduğu ortamda sınırsız çoğalamaz. Popülasyon büyüklüğünü rekabet, av-avcı
    ilişkisi, sıcaklık, yağış, besin v.b faktörler etkiler. Belirli özelliklere sahip bir yaşama
    ortamında bulunabilecek en fazla birey sayısı taşıma kapasitesini belirler.</p>
<p>Popülasyonda birey sayısı taşıma kapasitesine yaklaştıkça çevre direnci artar, popülasyonun
    büyüme hızı yavaşlar. Popülasyonun artışını engelleyen ekolojik faktörler çevre direncini
    oluşturur.</p>
<p>Belirli bir zamanda, popülasyonlarda görülen değişmeler büyüme eğrileri ile açıklanır.</p>
<p>Böcekler gibi hızlı çoğalma potansiyeline sahip bireylerden oluşan popülasyonlarda birey sayısı
    geometrik olarak artar. Bu tip popülasyonlarda “<strong>J</strong>”’
    tipi büyüme eğrisi oluşur. Çevresel sınırlar nedeniyle bazı popülasyonlarda birey sayısı
    geometrik olarak artmaz. Bu tip popülasyonlarda “<strong>S</strong>”
    tipi büyüme eğrisi görülür.</p>
<p>S tipi büyüme eğrisinde başlangıçta birey sayısı az olduğundan popülasyondaki büyüme hızı
    yüksektir. Birey sayısı taşıma kapasitesine yaklaştıkça büyüme yavaşlar, doyma noktasına
    ulaşarak dengelenir.</p>
<h3>Popülasyon Dağılımı</h3>
<p>Bir popülasyondaki bireylerin belirli bir alandaki yerleşme biçimidir. Popülasyonu oluşturan
    bireyler temel olarak üç tip dağılım gösterir:</p>
<p><strong>Rasgele dağılım:</strong> Çevrenin her köşesinde koşulların aynı olması ve rekabet
    eğilimi olmayan popülasyonlarda gözlenen dağılımdır. Popülasyonu oluşturan bireyler yaşam için
    en uygun alanı seçerler.</p>
<p><strong>Düzenli dağılım:</strong> Doğada oldukça nadirdir. Zor çevresel şartlarda bireyler
    arasında yetersiz kaynaklar için rekabet söz konusuysa görülür. Bireyler birbirlerine nispeten
    eşit uzaklıkta bulunurlar.</p>
<p><b> Kümeli dağılım:</b> Doğada en sık görülen dağılım biçimidir. Bireyler bir araya gelerek
    gruplar oluşturur. Örneğin bazı hayvan türleri belirli sayıda bireylerden oluşan gruplar
    (sürüler) oluşturacak şekilde bir araya gelirler. Doğada en sık görülen dağılım biçimidir.
    Bireyler bir araya gelerek gruplar oluşturur. Örneğin bazı hayvan türleri belirli sayıda
    bireylerden oluşan gruplar (sürüler) oluşturacak şekilde bir araya gelirler.</p>
</html>