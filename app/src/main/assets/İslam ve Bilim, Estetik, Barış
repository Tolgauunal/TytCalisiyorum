<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}


    

    </style>
</head>
<h2>İslam Ve Bilim </h2>

<h3><a name="1"></a><strong>Din ve Bilim İlişkisi</strong></h3>
<p>Din, Yüce Allah tarafından insanlara peygamberler aracılığıyla bildirilen kurallar bütünüdür.
    Dinin kaynağı her şeyi yaratan, yaşatan ve her an kontrolü altında tutan Allah’tır (c.c.).</p>
<p>Bilim sözcüğünün İslam medeniyetindeki karşılığı ilimdir. İslam, insanın yaratılışına uygun bir
    din olduğu için bütün Müslümanlara ilmi farz kılmıştır. Tıp, hesap ve teknik gibi toplum için
    gerekli olan her türlü bilgiyi öğrenmek farz-ı kifayedir. Âlim (bilgin); temel İslam bilgilerini
    aldıktan sonra belirli bir ilim dalında daha çok ilerleyip uzmanlaşan kimsedir. Kur’an-ı Kerim
    ve Hz. Peygamber (s.a.v.) âlimleri övmüştür.</p>
<h3><a name="2&quot;"></a>İslam Medeniyetinde Bilim ve Düşüncenin Gelişimi
</h3>
<p>Medeniyet, toplumların, gayelerine ulaşmak için birer vasıta olarak kullandıkları sosyal, hukuk
    ve ticarî kurallar da medeniyetin bir parçasıdır. İslam medeniyetinin temeli, Kur’an ve Hz.
    Peygamber’in (s.a.v.) sünnetidir. İslam medeniyeti dışında başka hiçbir medeniyet bilimsel bir
    yapı üzerinde kurulmamıştır. Bilimsel bir yapılaşma ile oluştuğu için İslam medeniyetini
    “bilimsel medeniyet” olarak nitelendirebiliriz.</p>
<h3><a name="3"></a>İslam Medeniyetinde Öne Çıkan Eğitim Kurumları</h3>
<p>Bunların başlıcaları şunlardır:</p>
<p><strong>Cami ve Mescit</strong></p>
<p><strong>Mescit:</strong> Cami, namazgâh da denir. İçerisinde
    beş vakit namaz, cuma ve bayram namazlarının kılındığı Müslümanların ibadet yerine denir. Türk
    toplumunda içinde ibadet edilen küçük yerlere “mescit”, büyüklerine de “cami” denir. Bu ayrım
    diğer milletlerde yoktur.</p>
<p><strong>Cami:</strong> Mescitlerin büyüğüne “cami” denir.
    Cami; toplayan, toplayıcı demektir. Beş vakit namazda cuma ve bayram namazlarında müminleri bir
    araya topladığı için bu isim verilmiştir.</p>
<p><strong>Mektep</strong></p>
<p>İslam ülkelerinde ve özellikle Osmanlılarda çocuklara temel eğitimin verildiği yerdir. Hulefa-i
    Raşidin devrinde ve özellikle Hz. Ömer (r.a.) zamanında bu tür okullar yaygınlaşmıştır; onun
    getirdiği yenilikler arasında mektep tesisi ve muallimlere maaş bağlanması da sayılmaktadır.
    Emevi ve Abbasi devirlerinde mektepler gelişerek devam etmiştir. Osmanlı eğitim sisteminde hemen
    her cami yanında bir mektep tesis edilmiştir. Bu mekteplerde 5-6 yaşında “Sabi” denilen küçük
    çocukların okutulduğu için de daha ünlü ismiyle “Sıbyan Mektebi” adı verilmiştir. Osmanlı eğitim
    sisteminde ilköğretim kurumlarını bu sıbyan mektepleri teşkil eder.</p>
<p><strong>Medrese</strong></p>
<p>Ders yapılan yer, okul, mektep. İslam tarihinde dinî ilimler ile sosyal ve fen bilimlerinin
    öğretildiği yüksek öğretim seviyesindeki eğitim öğretim kurumu, fakülte. Medreselerde ders veren
    hocalara “<strong>müderris</strong>” denir.</p>
<p><strong>Daru’l-kurra</strong></p>
<p>Kur’an-ı Kerim okuma ilmini uzmanlık derecesinde öğreten ve hafız yetiştiren okullardır.</p>
<p><strong>Daru’l-hadis</strong></p>
<p>Hadis ilimlerinin öğretildiği ve hadis ilimlerinde uzmanların yetiştirildiği yüksek öğretim
    kurumlarıdır.</p>
<p><strong>Beytü’l-hikme</strong></p>
<p>Orta Çağ İslam ilim ve kültür tarihinde tercüme ve yüksek seviyedeki ilmi araştırmaların
    yapıldığı merkezlere verilen isimdir.</p>
<p><strong>Kütüphane</strong></p>
<p>Kütüphane terimi, “kitapların saklandığı yer” anlamında kullanılmaktadır. Müslümanların kitaba
    olan sevgi ve saygıları yazılı eser alanında İslam medeniyetinin önemli yer tutmasını
    sağlamıştır.</p>
<p><strong>Rasathane</strong><br/>
    Gözlemevi. Yıldızların gözlendiği yer. Rasadhane; Arapça rasad (gözetleme) ve Farsça hâne (ev)
    kelimelerinden oluşur.</p>
<p><strong>Şifahane</strong></p>
<p>Hastane. Darüşşifa. Bimâr (hasta) kelimesinden yer adı yapmakta kullanılan -istan ekiyle
    türetilmiş Farsça bir isimdir. Sağlık hizmeti verilen ve bu amaçla gerektiğinde hastaların
    yatarak tedavi oldukları kurumdur.</p>
<h3><a name="4"></a>Müslümanların Bilim Alanında Yaptığı Öncü ve Özgün Çalışmalar
</h3>
<p>Kur’an-ı Kerim’in ilk ayetinin ‘Oku!’ emriyle başlaması, birçok ayet-i kerimede ilmin teşvik
    edilmesi ve ilim adamından övgüyle bahsedilmesi, Hz. Peygamber’in (s.a.v.) birçok hadis-i
    şeriflerinde ilimden bahsetmesi, çeşitli ilimlerin gelişmesine<br/>
    sevk etmiştir. Müslümanların bilim alanında yaptığı öncü ve özgün çalışmalardan bazıları
    şunlardır:</p>
<p><strong>Dil</strong></p>
<p>İnsanların birbirleriyle anlaşmak, konuşmak, tanışmak amacıyla kullandıkları işaret ve sesler
    sistemidir. Arapça büyük medeniyetler, kültürler ve imparatorluklar doğuran dillerin başında
    gelmiştir ve bir kültür ve medeniyet dilidir.</p>
<p><strong>Fıkıh</strong></p>
<p>Fakihin, ibadet, cezalar ve muamelatla ilgili dinî hükümleri ana kaynaklar olan Kur’an-ı Kerim ve
    sünnetten çıkararak ayrıntılı delillerle bilmesidir.<br/>
    En önemli fıkıh âlimleri arasında İmam Ebu Hanife (ö. 767), İmam Malik (ö. 795), İmam Şâfii (ö.
    819) ve İmam Ahmed b. Hanbel (ö. 855) gibi isimler sayılabilir.</p>
<p><strong>Kelam</strong></p>
<p>Allah’ın (c.c.) zatından, sıfatlarından, isimlerinden ve fiillerinden, peygamberlikle ilgili
    meselelerden, başlangıç ve sonuç bakımından varlıkların durumundan İslam ölçüleri içinde
    bahseden ilimdir.</p>
<p>Ebu Hanife’nin el-Fıkhü’l-Ekber isimli eseri konuları esasında akait olmasına ilk kelam
    eserlerinden biri sayılır. Müslümanlar arasında kabul edilen iki temel itikadi mezhebin
    kurucuları Eş’ari (ö. 941) ve Mâturîdi’dir. (ö. 944).</p>
<p><strong>Tefsir</strong></p>
<p>Kur’an-ı Kerim ayetlerinin anlamlarını açıklamaya, hükümlerini ve bu hükümlerin dayandığı
    gerekçeleri açığa çıkarmaya ve ayetleri belirli bir yöntem çerçevesinde yorumlamaya yarayan ilim
    dalıdır. İslam tarihinde Kur’an ayetlerini anlamak veya anlamlandırmak üzere çok sayıda çalışma
    yapılmıştır. Bu tefsirler diğer din ve kültürlere mensup insanlar için örnek olmuştur.</p>
<p><strong>Hadis</strong></p>
<p>Hz. Peygamber’in (s.a.v.) sözleri, fiilleri ve takrirleri (onaylaması); sahabelerin dine aykırı
    olmayan söz ve davranışlarını onaylamasıdır.</p>
<p><strong>Kütüb-i Sitte şunlardır:</strong> Buhâri (ö. 869) ve Müslim (ö.875)’in
    “el-Câmiu’s-Sahîh”-leri ile, Ebû Dâvûd (ö. 888), Tirmizî (ö.875), Nesâî (ö. 916) ve İbn Mâce (ö.
    886).</p>
<p><strong>Tarih</strong></p>
<p>Toplumların başından geçen olayları zaman ve yer göstererek anlatan, bunların sebep ve
    sonuçlarını, birbirleriyle olan ilişkilerini ele alan bilim dalı ve bu dalda yazılan eserlerin
    ortak adıdır. Bu alanda ortaya çıkan ilk yazılı çalışmalar Hz. Peygamber’in (s.a.v.) savaşlarını
    konu alan megazi kitaplarıdır.</p>
<p><strong>İslam dünyasında tanınan en ünlü tarihçilerden bazıları şunlardır:</strong> İbn İshak (ö.
    768), Vakıdî (ö. 823), İbn Hişam (ö.833), İbn Sa’d (ö.845), Belâzurî (ö.892), Taberi (ö.922),
    İbn Haldun (ö.1406), Naima (ö. 1716) ve Ahmet Cevdet Paşa’dır (ö.1895).</p>
<p><strong>Felsefe</strong></p>
<p>Madde ve hayatı; bunların toplum, ruh, kâinat gibi belirtilerini; sebep, prensip ve gaye
    bakımından inceleyen zihnî çalışma ve bu çalışmaların zihnî ürünü; varlığın ve bilginin
    kaynağının ilmî olarak araştırılmasıdır.</p>
<p>İslam tarihinde her biri felsefe alanının en önemli temsilcileri olan çok sayıda filozof
    bulunmaktadır. Kindî (ö.873), Ebu Bekir Râzî (ö.925), Farabi (ö.950), İbn Sina (ö.1037), Gazali
    (ö.1111) ve İbn Rüşd (ö.1198), Müslüman filozoflardan bazılarıdır.</p>
<p><strong>Coğrafya</strong></p>
<p>İnsanlar ve yer (mekân) ile bunlar arasındaki ilişkiyi neden-sonuç ve dağılış ilkesine bağlı
    olarak inceleyen ve sorgulayan bir bilim dalıdır. Yer ve insanlar arasındaki ilişkiler
    coğrafyanın konusunu oluşturur. VIII. yüzyılda Abbasi Devleti’nin kurulmasından sonra Yunan,
    İran ve Hint astronomi-coğrafya çalışmalarının İslam dünyası tarafından tanınmasıyla coğrafya
    bir ilim dalı olarak ortaya çıktı.</p>
<p><strong>Ünlü coğrafyacılardan bazıları şunlardır:</strong> Piri Reis (ö. 1554). Seydi Ali Reis
    (ö. 1565), Uluğ Bey (Muhammed Taragay, ö. 1449), Kâtib Çelebi (ö. 1657), Evliya Çelebi (ö.
    1684).</p>
<p><strong>Tıp</strong></p>
<p>İnsan sağlığının sürdürülmesi ya da bozulan sağlığın yeniden düzeltilmesi için uğraşan,
    hastalıklara teşhis koyma, hastalıkları tedavi etmeye yönelik çalışmalarda bulunan bilim
    dalıdır. Tarih boyunca dünyanın farklı yerlerinde tedavi için şifa amaçlı farklı yöntemler ve
    farklı tıbbî sistemler ortaya atılmıştır.</p>
<p>Hz. Peygamber’in (s.a.v.) tıpla ilgili söz ve uygulamalarını içeren bu önerileri “Tıbbı Nebevî”
    adı verilen kitaplarda toplanmıştır.<br/>
    İlk hastaneyi Emevi halifesi Velid b. Abdülmelik H 88/M 706’da yaptırmıştır.</p>
<p><strong>Müslüman dünyasının en meşhur tıp âlimlerinden bazıları şunlardır:</strong> Ebû Bekir
    er-Razi (ö. 925), ez-Zehrâvi (ö.1013), İbn Sîna (ö.1037), İbn Rüşd (ö. 1198), İbnü’n-Nefis
    (ö.1288), Akşemseddin (ö.1459).</p>
<p><strong>Astronomi</strong></p>
<p>Astronomi (gök bilimi, gökbilim). İslam dünyasında astronomi bilimi ilm-i felek, ilm-i nücûm,
    ilm-i hey’et gibi adlarla bilinirdi.<br/>
    Astronomi, gök cisimlerini açıklamaya çalışmak üzere gözleyen bilim dalıdır. Astronomi
    yeryüzündeki en eski bilimlerden biri olarak kabul edilir.</p>
<p><strong>Astronomiyi geliştiren İslam bilginlerinden başlıcaları şunlardır:</strong> Ferganî (ö.
    861), Hârizmi (Muhammed b. Mûsâ) (ö. 847), Kindî (ö. 873), Battâni (ö. 929), Birûnî (ö. 1061),
    Ebu Said es-Siczî (ö.1024), Caca Bey (1240- 1301), Uluğ Bey (1393-1449), Ali Kuşçu (1403-1474).
</p>
<p><strong>Matematik</strong></p>
<p>Yunancada “orta” ve “öğrenme, öğretme” anlamlarına gelen gelir. Nazarî ilimlerin orta kısmında
    yer alır. Bu ilme Osmanlıca da riyâziyyât adı verilmiştir. Müslüman bilim adamlarının matematik
    bilimine katkıları çok fazladır.</p>
<p><strong>Bunlardan bazıları şunlardır:</strong> Hârizmî, İbnü’l-Heysem (ö. 1040), Abdurrahman
    el-Hâzinî (ö. 1155), Şerefeddin Tûsi (ö.1213), Nasîruddin Tûsi (ö.1274).</p>
<p><strong>Fizik</strong></p>
<p>Maddeyi, maddenin uzay-zamanda hareketini enerji ve kuvveti de kapsamak üzere bütün ilgili
    kavramlarla birlikte inceleyen doğa bilimidir.</p>
<p><strong>Müslüman fizikçilerden bazıları şunlardır: </strong>İbnü’l Heysem, el-Cezerî (İsmail b.
    Rezzâz el-Cezerî’) (ö.1206), Farabî (ö. 950).</p>
<p><strong>Kimya </strong></p>
<p>Cisimlerin temel yapılarını, birbirleriyle olan etkileşimlerini ve yeni bileşimler meydana
    getirmelerini inceleyen bilim dalıdır.</p>
<p><strong>Müslüman kimyacılardan bazıları şunlardır:</strong> Câbir b. Hayyân (ö. 776), Ebû Bekir
    er-Râzî (ö. 925), Kindî, Aziz Sancar (d.1946)</p>
<h2><a name="5"></a>Kur’an’dan Mesajlar: Fâtır Suresi 27-28. Ayetler</h2>
<p>Fâtır Suresi 27-28. Ayetlerde;</p>
<p><em>“Allah’ın gökten su indirdiğini görmez misin? Sonra onunla renk ve çeşitleri farklı ürünler
    çıkardık. Dağların da farklı renklerde; beyaz, kırmızı, simsiyah yolları, kısımları vardır.”
    <strong>(Fâtır-27)</strong></em></p>
<p><em>“Aynı şekilde, insanlardan, binek hayvanlarından ve eti yenen hayvanlardan da farklı tür ve
    renklerde olanlar var. Kulları içinden ancak bilenler, Allah’ın büyüklüğü karşısında heyecan
    duyarlar. Şüphesiz Allah üstündür, çokça bağışlayıcıdır.” <strong>(Fâtır-28)</strong></em></p>
<p><strong>Fâtır Suresi 27. Ayette Verilen Mesajlar:</strong>
</p>
<p>Kur’an’ı Kerim’in bu ayet-i kerimesinde inananlar için büyük ibretler vardır. <em>“Gökten suyun
    indirilmesi”</em> yani yağmurun yağması ile yeryüzüne değdikten sonra farklı renklerde ürünlerin
    çıkartılmasına işaret edilen bu ayet, inkârcılar için ise en iyi cevaptır. Nitekim doğada olan
    hiçbir olay, olgu, hareket kendi başına değildir, arkasında kudreti ile en büyük olan Allah
    (c.c) vardır. Gökten rengi olmayan su damlacıklarının toprağa düşmesi ile toprağın altında envaı
    renkte bitkilerin yeşererek insan ve diğer canlıların hizmetine sunulması, basit bir şekilde
    “doğa olayıdır” diye geçiştirilemez. Dağlar da aynı şekilde Allah’ın kudretinin en büyük
    delillerindendir. Zira insan, güç getiremediği şeylerde de Allah’ın yardımını görür. Öyle ki
    dağların beyaz, kırmızı, simsiyah yolları, kısımları olan oluşumlardır. Eğer, Allah (c.c)
    dileseydi dağların oyulmasına müsaade etmeyecek kadar güçlü ve çetin dağları da yaratabilirdi.
    Ama insanların kolaylığına sunduğu dağlar, hem insanlar için birer geçit hem de yeryüzünün
    kolonları hükmüne girmiştir. İşte tüm bunlar, Allah’ın (c.c) büyüklüğüne işaret eden
    durumlardır.</p>
<p><strong>Fâtır Suresi 28. Ayette Verilen Mesajlar:</strong>
</p>
<p>Allah’ın (c.c) yaratma sıfatı sadece kendisine mahsustur. O’ndan başkası ne yaratabilir ne de
    hayat verebilir. O, öyle bir güce sahiptir ki yeryüzüne bugüne kadar gelmiş hiçbir insanın
    parmak izinin birbirine benzemeyeceği şekilde tasavvur edendir. O (c.c) öyle bir güce sahiptir
    ki bugüne değin yaratılmış milyarlarca insanın rengini farklı şekilde yaratmıştır. Kudreti ve
    gücü hiçbir şey ile ölçülemeyen Allah (c.c) Fâtır Suresi 28. Ayette verilen mesajlar vasıtası
    ile insanların yeniden durup düşünmesini istemektedir.</p>
<p><em>“Kulları içinden ancak bilenler, Allah’ın büyüklüğü karşısında heyecan duyarlar”</em></p>
<p>Ayet-i kerimenin bu bölümünde çok önemli vurgular bulunmaktadır. Mesela geçmişten bugüne kadar
    birçok insan Allah’ın varlığını inkâr etmiş, doğada yaşanan olayları tamamen “tesadüf” olduğunu
    söylemişlerdir. “Darvin teorisi” çöktüğü halde “İnsanlar maymundan gelmedir” fikri hâlâ
    görülebilmektedir veya deist ve ateistlerin görüşleri de yine görülen durumlar arasındadır.
    Ancak Allah (c.c) bu ayet-i kerimesinde inananları ayrı bir sınıfta tutuyor ve ancak Allah’ın
    büyüklüğü karşısında inananların heyecan duyabileceklerini söylüyor.</p>
<p>İnanan insanlar, yeryüzünde gözleriyle gördükleri her şeyi Allah’ın yaratma sanatına bağlarlar.
    Aşılmayan dağların büyüklüğü, hayvanların yeşil ot yiyerek bembeyaz süt vermeleri, insanların
    renk olarak birbirlerinden farklı olmaları gibi her durumu ancak Allah’ın sanatına bağlarlar ve
    bunlar karşısında heyecana kapılırlar.</p>
</html>