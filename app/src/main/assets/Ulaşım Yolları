<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    </style>
</head>
<h2>ULAŞIM TÜRLERİ</h2>
<div class='code-block code-block-2' style='margin: 8px 8px 8px 0; float: left;'>
    <script async src="https://pagead2.googlesyndication.com/pagead/js/adsbygoogle.js"></script>
    <!-- mr 336x280 -->
    <ins class="adsbygoogle"
         style="display:block"
         data-ad-client="ca-pub-0036718390742549"
         data-ad-slot="8434802022"
         data-ad-format="auto"></ins>
    <script>
(adsbygoogle = window.adsbygoogle || []).push({});

    </script>
</div>
<p><strong>Ulaşım:</strong><br/>
    İnsanların ürettikleri çeşitli ham ve işlenmiş maddelerin, haberlerin bir yerden başka bir yere
    nakledilmesine ulaşım veya ulaştırma denilmektedir. Bir ülkenin ekonomik kaynaklarının
    değerlendirilmesi, diğer ülkelerle ticari, kültürel vb. ilişkilerin kurulabilmesi bakımından
    ulaşım sistemlerinin önemi büyüktür. Küreselleşme ve iletişim olanakları sürekli artan dünya
    ülkeleri içinde gelişmiş bir ulaşım sistemine sahip olmayan bir ülke, dünya ile bağlantısını en
    alt düzeye indirmiş demektir. Ülke içi ulaşım sistemlerinin de gelişmemiş olması bölgeler
    arasındaki İlişkileri kısıtlar. Bir bölgenin fazla yetişen tarımsal ürünü veya sanayi maddesi,
    ulaşım sistemleri aracılığı ile o ürün veya maddeden yoksun alanlara iletilebilir. Ulaşım,
    sadece ekonomik açıdan değil, ülkelerin bütünlüğü ve savunması açısından da büyük önem taşır.
</p>
<h2>Demir Yolu</h2>
<p>Dünya’da İlk demir yolu taşımacılığı 1830’da George Steveson’un inşa ettiği Liverpool &#8211;
    Manchester arasındaki demiryolu ile başlar. Demiryollarının gelişmesi, Sanayi Devrimi’nin
    dünyada yaşayan hemen herkesin yaşantısını etkilemesini sağlayan çok büyük üretim endüstrisi
    yarattı. İlk demiryolları genel olarak maden kömürünü taşımak için inşa edilmiştir. Daha sonra
    hem yük (maden kömürü, demir, pamuk vs.) hem de yolcu taşımak için demir yolu inşaatına
    17.yüzyılın ortalarından itibaren hız verilmeye başlanmıştır. Demir yolları daha sonra fazla
    nüfuslu merkezleri birbirlerine bağlamak için önemli bir ulaşım aracı olarak gündeme gelmiştir.
    19. yüzyılın ikinci yarısından itibaren demiryolu yapımında hızlı ilerlemeler görülmektedir. Bu
    tarihlerde demir yolu ve deniz yolu ulaşım ağı birbirine bağlanmış ve böyle bölgelerde ulaşım
    eskiye oranla kıyas edilemeyecek derecede ilerlemiştir. Demir yolları, günümüzde gerek yük
    gerekse yolcu taşımacılığında diğer ulaşım araçlarının devreye girmesiyle eski önemini büyük
    ölçüde kaybetmiştir.</p>
<p><strong><span style="color: #ff0000;">• Kuzey Amerika Demir Yolları</span></strong><br/>
    Dünya demir yolları ağının yaklaşık yarısı bu kıtadadır. ABD ve Kanada, dünyada demir yolu
    ağının gelişmiş olduğu ülkeler arasındadır. ABD’de demir yolu ağı, sanayi bölgelerinde ve
    kuzeybatıda yer alır.</p>
<p><strong><span style="color: #ff0000;">• Avrupa Demir Yolları</span></strong><br/>
    Kuzeybatı Avrupa’daki demir yolu ağı ABD’den daha yoğundur. Özellikle ovaları takip eden
    demiryolu Kuzey Avrupa ovalarından Urallar’a kadar uzanmaktadır. Kuzeybatı Avrupa’yı, Baltık
    Denizi’ni, Akdeniz, İber Yarımadası’nı ve Balkanlar’a bağlayan önemli demir yolları uzanır.
    Diğer ülkelerde olduğu gibi Alpler’de demir yolu ağı seyrekleşir. Alpler’de tünellerden geçen
    demir yolları Kuzey Avrupa’yı İtalya&#8217;ya tünellerle bağlar. Avrupa demir yollarının iki
    önemli özelliği bulunur. Bunlardan biri, yerleşme ve sanayi bölgelerinde yapılan demir
    yollarının daha sonra sanayi ve ticaretin ağırlık kazandığı belli merkezlere ulaştırılmasıdır.
    Diğer özellik ise demiryolunun her ülkenin başkentini birbirine bağlamasıdır.</p>
<p><span style="color: #ff0000;"><strong>• Asya Demir Yolları</strong></span><br/>
    Bu kıtada demir yolu ağı hem yapım hem de ulaşım yönünden diğer kıtalara göre önemli farklılık
    gösterir. Batılı sistemde demir yolu ağı ancak belli yerlerde görülür. Asya’nın batısı Avrupa
    ile bağlantı hâlindedir. Burada önemli demir yolu, Moskova’yı Sibirya üzerinden Pasifik
    kıyısındaki Vladivostok’a bağlayan yoldur. Daha sonra Sovyet rejimi altında inşa edilen
    Trans-Sibirya Demir Yolu’dur. Bu yol Orta Urallar, Kuznetsk sanayi bölgelerini Avrupa’ya bağlar.
</p>
<p><span style="color: #ff0000;"><strong>• Afrika Demir Yolları</strong></span><br/>
    Afrika’da iki bölge demir yolu açısından orta derecede gelişmiştir. Fransızların desteği İle
    yapılan doğu-batı yönündeki demir yolu ağı, Fas, Tunus ve Cezayir arasında uzanır. Bu demir
    yolları ile Akdeniz kıyısındaki limanlar iç kısımlardaki çöllere bağlanır. Güney Afrika
    Cumhuriyeti’nde CapeTown’dan ülkenin her tarafında bağlantı sağlayan demiryolları vardır.</p>

<h2>Kara Yolu</h2>
<p>Dünya’nın en eski ulaşım yoludur. İlk yolların Eski Romalılar döneminde yapıldığı bilinmektedir.
    İlk karayolu ulaşımı çoğunlukla belirli bölgelerdeki değerli malların taşınması İle ortaya
    çıkmıştır. İpek Yolu (Çin İle Akdeniz arasında), Baharat Yolu (Hindistan ile Akdeniz arasında),
    Çay Yolu (Pekin İle Moskova arasında) ve Kral Yolu bunun en güzel örnekleridir. Modern anlamda
    kara yolu taşımacılığı 19. yüzyılda yol yapım tekniklerinin gelişmesiyle birlikte başlamıştır.
    20. yüzyıla gelindiğinde motorlu taşıtların kullanılmaya başlanmasıyla, asfalt yol yapımı
    yaygınlaşmış ve 21. yüzyılda da en çok kullanılan ulaşım ağı durumuna gelmiştir.</p>
<p>Dünya’da kara yolunun çok tercih edilmesinin en önemli nedeni her noktaya ulaşabilmesidir.
    Dünya’da en uzun ve kaliteli yol ağı ABD&#8217;de iken, birim alana düşen kara yolu ağının en
    uzun olduğu ülkeler Japonya, Almanya, Fransa, İtalya, Danimarka, Belçika ve İngiltere’dir. Kıta
    ölçüsünde düşünüldüğünde Amerika ve Avrupa dünyanın en yoğun ve en kaliteli yol ağına sahip
    alanlardır. Asya’da, Çin, Pakistan’ın doğu kesimi ve güneyde Hindistan kara yolu ağının en yoğun
    olduğu bölgelerdir. Asya kıtasında en önemli kavşak noktası Anadolu’dur. Bu yolun en önemlisi
    ise Balkanlardan ve Orta Avrupa’dan gelen Tem (Transport European Motorway) Trakya üzerinde
    Anadolu’yu katederek güneye uzanmaktadır.</p>
<p><span style="color: #ff0000;"><strong>• Kral Yolu</strong></span><br/>
    Kral Yolu veya tam ismi İle Pers Kral Yolu, Pers İmparatorluğu Kralı Darlus zamanında MÖ 5.
    yüzyılda yapılmış olan bir antik ana yoldur. Darius yolu büyük imparatorluğu boyunca Susa&#8217;dan
    Sardis’e kadar hızlı ulaşımı kolaylaştırmak için yapmıştır. Lidyalıların başkenti Sardes’ten
    başlayarak doğuya doğru ülkemizin orta kuzey kısmından Irak’ın Musul şehrine varmakta, Bağdat
    şehrinden geçerek Mezopotamya’daki Ninova şehrine ulaşmaktadır. Asya kıtasından getirilen
    ticaret malları Ege üzerinden gemilerle Avrupa’nın önemli limanlarına taşınmaktadır. Lidyalılar
    Kral Yolu sayesinde ekonomik alanda önemli kazançlar elde etmişlerdir. Lidyalılar ticaret
    sayesinde komşu devletlere göre bilimde, sanatta ve teknolojide üstün bir konuma gelmişlerdir.
    Lidyalılar tüccar bir toplumdu. Sosyal tabakalar İçerisinde tüccarlar, asiller ve büyük
    zenginler üst sıralarda yer almıştır. Bu da toplumun ekonomik olarak gelişmesine katkı
    sağlamıştır.</p>
<h2>Hava Yolu</h2>
<p>Hava yolu taşımacılığı; geçen yüzyılın başlarından itibaren günümüze devrim niteliğinde çok büyük
    genişlemelere sahne olmuştur. Öyle ki; daha geçen yüzyılın başlarında Avrupa kıtasından, Amerika
    kıtasına ya da uzak doğuya yolculuklar; gerek deniz yolu ve gerekse kara yolu İle gerçekleşmekte
    İdi ve bu da günler alan çok zahmetli bir işti. Çok zorunlu hallerin dışında bu yolculuklara
    çıkan İnsan sayısı azdı. Ama günümüzde hava yolu taşımacılığı sayesinde farklı mekânlara gitmek
    ve farklı kültürleri tanımak oldukça kolaylaşmış ve turizm olgusu bu bağlamda büyük ilerlemeler
    kaydetmiştir<br/>
    Hava yolu taşımacılığının bu denli kolaylaşması turizm hareketlerinin artmasına neden olmuştur.
    Öyle ki; bugün dünyada yaklaşık 500 milyon İnsan şu veya bu nedenle havayolu taşımacılığı
    sayesinde yer değiştirmektedir. Bunun neticesinde de hava yolu taşımacılığı muazzam geniş ve
    büyük bir sektör halini almıştır.<br/>
    Hava yolu ulaşımı, I. Dünya Savaşı’ndan sonra hızla gelişti. İlk seferler 1919’da Fransa’da
    başladı. Atlantik seferleri 1930’da başladı. Havayolu ulaşımı uçak, yakıt, havaalanı, yol
    unsurlarını kapsar. Havaalanları büyük, küçük, hafif, basit uçakları kabul etmelerine göre
    sınıflanırlar. ABD’de 10 binden fazla havaalanı bulunmaktadır.<br/>
    Hava yolu İle aynı zamanda yük taşımacılığı da yapılmaktadır. Bu amaçla yapılmış kargo uçakları,
    posta hizmetleri kısa sürede yerine gitmekte, özellikle çabuk bozulur sebze, meyve İle süs
    bitkilerinin önemli pazarlara ulaştırılması sağlanmaktadır.<br/>
    <span style="color: #0000ff;"><strong>Dünya’da başlıca hava limanları</strong>;</span> Atlanta,
    Los Angeles, Denver, Dallas, John F. Kennedy (ABD), London Heathrow (İngiltere), Pekin, Hong
    Kong (Çin), Tokyo (Japonya), Paris Char-les de Gaulle (Fransa), Frankfurt (Almanya), Amsterdam
    (Hollanda)</p>
<h3>Deniz Yolu</h3>
<p>Deniz yolu ulaşımı liman ve İskeleler arasındaki yolcu ve yük taşıma İşlerini kapsamaktadır.
    Deniz yolu ile yolcu ve yük taşımacılığı kara yolu, demir yolu ve hava yolu taşımacılığına göre
    daha ucuzdur. Çünkü çok sayıdaki yolcu ve binlerce ton ağırlığındaki yük çok uzak mesafelere
    birlikte taşınabilmektedir. Ayrıca su yüzeyinde yapılan bu taşımacılıkta yol yapım ve bakım
    masrafları yoktur. Liman ve İskelelere yapılan masraflar uzun süre yeterli olmaktadır.</p>
<p><span style="color: #ff0000;"><strong>• Kuzey Atlantik Deniz Yolu</strong></span><br/>
    Dünya’nın deniz trafiğinin en yoğun olduğu yerdir. Kuzeybatı Avrupa limanları ile Kuzey Amerika
    ve Güney Amerika arasındadır. Amerika kıtası ile Avrupa kıtası arasında ham madde, yarı işlenmiş
    ve İşlenmiş madde nakil, gemiler ile olmaktadır. Özellikle Güney Amerika’dan ham ve yarı
    işlenmiş madde veya mallar Kuzeybatı Avrupa’ya, Kuzey Amerika ve Avrupa arasında ise her türlü
    işlenmiş ve yarı işlenmiş maddeler karşılıklı olarak taşınmaktadır. Kuzey Atlantik Yolu&#8217;nun
    bir diğer özelliği de Avrupa ve Amerika kıtasının doğusundaki malların Panama Kanalı üzerinden
    Amerika kıtasının batı kıyılarına taşınırken kullanılan önemli bir su yoludur. Kuzey Atlantik
    Yolu, deniz taşımacılığında tehlikeli bir güzergâhtır. Çünkü kışın kutupsal hava kütlelerinin
    etkisiyle şiddetli rüzgârlar ve buna bağlı yüksek dalgalar tehlike oluştururken, yazında
    Labrador soğuk su akıntısının etkisiyle buz dağları (aysbergler) ulaşımda tehlikeler
    yaratmaktadır. Avrupa’da; Londra, Liverpool (İngiltere), Rotterdam (Hollanda), Hamburg, Rostock
    (Almanya), Bordo (Fransa), Anvers (Belçika), Lizbon (Portekiz), Stockholm (İsveç) ve Kuzey
    Amerika&#8217;da; New York, Boston, Philadelphia (ABD) ve Quebec (Kanada) limanları Kuzey
    Antlantik kıyılarının önemli limanlarıdır.</p>
<p><span
        style="color: #ff0000;"><strong>• Akdeniz &#8211; Asya &#8211; Avustralya Deniz Yolu</strong></span><br/>
    Batı Avrupa’dan başlayıp Akdeniz, Süveyş Kanalı, Kızıldeniz’i izleyerek Hint Okyanusu&#8217;na,
    oradan Doğu Afrika, Güneydoğu Asya ve Yeni Zelanda&#8217;ya kadar uzanır. Bu yolun esas düğüm
    noktasını, Akdeniz&#8217;i Atlas Okyanusu’na bağlayan Cebelitarık Boğazı ile aynı denizi
    Kızıldeniz&#8217;e bağlayan Süveyş Kanalı oluşturur. Bu yolun Kızıldeniz’den Hint Okyanusu&#8217;na
    bağlantısı Bab-ül Mendep Boğazı ile olur ki bu noktada bu işlek yol ikiye ayrılır. Bunlardan bir
    tanesi Doğu Afrika kıyılarına, diğeri ise Basra Körfezi, Pakistan ve Hindistan kıyılarını
    izleyerek Güneydoğu Asya ve Avustralya limanlarına ulaşmaktadır. Avrupa’da; Cenova, Venedik
    (İtalya), Marsilya (Fransa), Barselona, Las Palmas (İspanya), Pire (Yunanistan), İstanbul,
    Afrika’da; İskenderiye (Mısır), Asya’da ki; Kalküta, Bombay (Hindistan), Tel Aviv (İsrail),
    Karaçi (Pakistan) ve Singapur limanları Akdeniz-Hint Okyanusu kıyılarındaki önemli limanlardır.
</p>
<p><span style="color: #ff0000;"><strong>• Pasifik Aşırı Deniz Yolları</strong></span><br/>
    Avustralya ile Doğu Asya limanlarını kapsar. Özellikle bu bölgenin önemi Panama Kanalı
    açıldıktan sonra daha da arttı. Kuzey Amerika’da; Los Angales, Seattle, Honolulu (ABD), Asya’da;
    Tokyo, Kobe, Osaka, Nagoya,Yokohoma (Japonya), Bangkok (Tayland), Seul (Güney Kore),
    Avustralya’da Sidney limanı bu deniz yolu güzergâhının önemli limanlarıdır.</p>
<h3>Dünyadaki Önemli Kanal ve Boğazlar</h3>
<p>Günümüzde dünya ticaretinin yaklaşık %90’ı deniz yolu ile yapılmaktadır.<br/>
    Su yolları üzerindeki geçiş yerlerinden doğal olanına <span style="color: #ff0000;"><strong>boğaz</strong></span>
    , yapay olanına ise <span style="color: #ff0000;"><strong>kanal</strong></span> denir. Örneğin
    İstanbul Boğazı doğal su yolu iken, Süveyş Kanalı ise yapay su yoludur. Kanalların açılması;
    ekosistemi, dünya ticaretini, nüfus dağılışını ve limanları önemli ölçüde etkilemektedir.<br/>
    <span style="color: #0000ff;"><strong>Dünyadaki Boğazlar:</strong></span> Çanakkale ve İstanbul
    (Türkiye), Malakka (Malezya), Hürmüz (İran-Umman), Bab-ül Mendep (Yemen -Somali), Cebelitarık
    (İngiltere, İspanya ve Fas), Dover (Fransa &#8211; İngiltere), Macellan (Şili Arjantin), Bering
    Boğazı (ABD-Rusya).<br/>
    <span style="color: #ff0000;"><strong>Dünyadaki Kanallar:</strong></span> Süveyş (Mısır), Panama
    (Panama), Kiel (Almanya), Korint (Mora-Yunanistan).</p>
<p><span style="color: #ff0000;"><strong>Panama Kanalı</strong></span><br/>
    • Panama’da bulunan kanal 1914 yılında açılmıştır.<br/>
    • Büyük (Pasifik) Okyanus ile Atlas (Atlantik) Okyanusu’nu birbirine bağlayan su yoludur.<br/>
    • Güney Amerika kıtasının en güney ucu olan Horn Burnu’ndan dolaşma külfetini ortadan kaldırmış
    olması nedeniyle çok önemlidir.<br/>
    • Güney Amerika kıtasının en güney ucunda bulunan geçitlerin (Macellan, Drake ve Beagle)
    öneminin kaybetmesine neden olmuştur.<br/>
    • Dünya ticaretinin %5’i bu kanal üzerinden yapılır.<br/>
    • Dünya’nın maliyeti en yüksek olan kanalıdır.<br/><br/>
    <span style="color: #ff0000;"><strong>Süveyş Kanalı</strong></span><br/>
    • 1869 yılında ulaşıma açılan kanal Fransızlar tarafından yapılmıştır.<br/>
    • Mısır’da bulunan kanal Akdeniz İle Kızıldeniz’i birbirine bağlar.<br/>
    • 163 km uzunluğunda ve en dar yerinde 300 m genişliğindedir.<br/>
    • Kanal, Afrika çevresinde dolaşmaya gerek kalmadan Asya ile Avrupa arasında deniz taşımacılığı
    yapılmasını sağlar.<br/>
    • Kanalın açılmasıyla Ümit Burnu’nun önemi azalmış olup Akdeniz limanları eski önemini tekrar
    kazanmıştır.<br/>
    • Kanalın açılmasıyla Akdeniz-Asya arasındaki denizyolu zaman ve mesafe olarak kısalmıştır.<br/>
    • Deniz canlılarının doğal göç güzergâhı haline gelerek Akdeniz ekosisteminin çeşitliliğinin
    artmasına katkıda bulunmuştur.<br/>
    • Dünya ticaretinin %7’si bu kanal üzerinden yapılır.</p>
<p><span style="color: #ff0000;"><strong>Kiel Kanalı</strong></span><br/>
    • Almanya&#8217;da bulunan kanal Kuzey Buz Denizi ile Baltık Denizi’ni birbirine bağlar.<br/>
    • Kanal, 1887-95 arasında, kuzeye gidecek savaş gemilerine kestirme bir yol sağlamak amacıyla
    yapıldı</p>
<p><span style="color: #0000ff;"><strong>Hürmüz Boğazı</strong></span><br/>
    • Ortadoğu’da bulunan boğaz, Basra Körfezi’ni Umman Denizi’ne ve Hint Okyanusu’na bağlar.<br/>
    • Ortadoğu petrollerinin yarıya yakınını (ABD, Batı Avrupa ve Çin’e gönderilen petrolün yaklaşık
    yarısı) bu boğazdan transit geçen gemiler taşır.<br/>
    • Ekonomik ve stratejik açıdan oldukça önemlidir.</p>
<p><span style="color: #0000ff;"><strong>Babülmendep Boğazı</strong></span><br/>
    • Kızıldeniz’i Hint Okyanusu’na (Aden Körfezi) bağlar.<br/>
    • Yemen ile Somali kıyıları arasındadır.<br/>
    • Süveyş kanalı açıldıktan sonra önemi daha da artmıştır.</p>
<p><span style="color: #0000ff;"><strong>Cebelitarık Boğazı</strong></span><br/>
    • Akdeniz&#8217;i Atlas Okyanusu&#8217;na bağlayan boğaz, İspanya ile Fas arasındadır.<br/>
    • Dünya’nın en İşlek üç su yolundan biridir.</p>
<p><span style="color: #0000ff;"><strong>Malakka Boğazı</strong></span><br/>
    • Güneydoğu Asya’daki Malezya ve Sumatra adası (Endonezya) arasındadır.<br/>
    • Büyük Okyanus ile Hint Okyanusu arasındaki en işlek boğazdır.<br/>
    • Güneydoğu Asya’nın önemli ülkeleri olan Japonya, Hindistan, Endonezya, Güney Kore ve Çin&#8217;in
    Avrupa ve Ortadoğu ülkeleri ile yaptıkları ticari ilişkilerde kullandıkları deniz yoludur.</p>
<p><span style="color: #0000ff;"><strong>Dover Boğazı</strong></span><br/>
    • Büyük Britanya adasını Avrupa’dan ayıran dar bir boğazdır.</p>
<p><span style="color: #0000ff;"><strong>İstanbul Boğazı</strong></span><br/>
    • Karadeniz&#8217;i Akdeniz’e bağlayan Dünya’nın en işlek su yollarından biridir.<br/>
    • Karadeniz’e kıyısı olan ülkelerin Akdeniz ve oradan da okyanuslara açılmak için zorunlu olarak
    kullandıkları boğazdır.</p>
<p><span style="color: #0000ff;"><strong>Bering Boğazı</strong></span><br/>
    • Asya’nın en doğu noktası ile Amerika&#8217;nın en batı noktası arasında bir boğazdır.<br/>
    • Rusya ile ABD (Alaska) arasında coğrafi bir sınır konumunda olması ile birlikte Amerika ve
    Asya kıtalarının birbirine en yakın olduğu yerdir.</p>
<p><span style="color: #0000ff;"><strong>Kerç Boğazı</strong></span><br/>
    • Azak Denizi’ni Karadeniz’e bağlayan boğazdır.</p>
</html>