<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}


    </style>
</head>
<h1>Aydınlanma Şiddeti, Işık Şiddeti, Işık Akısı</h1>
<p><strong>Aydınlanma Şiddeti Nedir?</strong></p>
<p>Bir ışık kaynağı tarafından yayılan ışığın akısının birim yüzeye oranına aydınlanma şiddeti
    denir. Aydınlanma şiddeti E simgesiyle gösterilir, türetilmiş bir büyüklüktür ve birimi lüks
    (<strong>lx</strong>)‘tür. 1 lüks 1 lümen / m2‘ye eşittir. Aydınlanma şiddeti bir ışık
    kaynağının insan gözü tarafından bir yüzeyi ne kadar aydınlattığının bir ölçüsüdür. Aydınlanma
    şiddeti ile ışık akısı arasındaki ilişki şöyledir:</p>
<p><strong>E = Φ/A</strong></p>
<p><strong>Işık Şiddeti Nedir?</strong></p>
<p>Bir ışık kaynağının 1 saniyede yaydığı ışık enerjisinin bir ölçüsüdür. Birimi Candela (Kandela)
    dır ve cd ile gösterilir. Bir ışık kaynağının ışık şiddeti yanında ışık akısından da
    bahsedilir.</p>
<p><strong>Işık Akısı Nedir?</strong></p>
<p>Işık kaynağından çıkan ışın miktarıdır. Birimi lümendir ve lm ile gösterilir. 1 lümen (Im), ışık
    şiddeti 1 cd olan noktasal bir kaynaktan 1 m uzakta ve 1m<sup>2</sup> lik dik yüzeye gelen ışık
    akısıdır. Bir yüzeyin, noktasal kaynaktan her doğrultuda yayılan ışınlara dik olabilmesi için
    ışık kaynağının bir kürenin merkezinde olması gerekir.</p>
<h1>Gölge, Yarı Gölge, Yansıma</h1>
<p><strong>Gölge Nedir?</strong></p>
<p>Işığın opak cisimler üzerine düşerek, cisimlerin arka taraflarında oluşturduğu karanlık alana
    <strong>gölge</strong> denir.</p>
<p>Bir ışık kaynağından çıkan ışınların saydam olmayan bir cisimle karşılaşmaları durumunda ışık
    cismin arkasına geçemez, böylece cismin arkasında gölgesi oluşur.</p>
<p>Işık kaynağından gelen ışınların tamamının cisim tarafından durdurulduğu, hiçbirinin cismin
    arkasına düşmediği durumda <strong>tam gölge</strong> oluşur. Bu durumda cismin arkası tamamen
    karanlık olur. Yalnızca tam gölge noktasal bir ışık kaynağının kullanılmasıyla oluşur.</p>
<p><strong>Yarı Gölge Nedir?</strong></p>
<p>Işık kaynaklarından bazılarından ışık alan bazılarından ışık alamayan bölgelere <strong>yarı
    gölge</strong> denir. Yarı gölgeler, kendi içinde ışık alma miktarına göre, aydınlığa ya da tam
    gölgeye yakın tonlarda olabilir.</p>
<p>Işık doğrusal yolla yayıldığı için önüne opak (ışığı geçirmeyen) madde konulunca gölgesi oluşur.
    Bir düzenekte var olan ışık kaynaklarının tamamından ışık olmayan bölgede tam gölge elde
    edilirken, ışık kaynaklarının bazısından ışık alıp bazısından ışık almayan bölgede yarı gölge
    oluşur.</p>
<p><strong>Yansıma Nedir?</strong></p>
<p>Bir ışık kaynağından çıkan ışınların saydam olmayan bir cisim tarafından engellendiğinde cismin
    gölgesi oluşur.</p>
<p>Işığın madde ile etkileşmesinin bir yolu da <strong>yansıma</strong> olayıdır. Saydam bir cismin
    üzerine gelen ışık ışınları cismin diğer yanına geçer. Saydam olmayan bir yüzeye gelen ışığın
    ise bir kısmı soğrulur (emilir), bir kısmı da seker ve yön değiştirir. İşte, bir ışık
    kaynağından çıkan ışınların bir yüzeye çarparak doğrultu değiştirmesine <strong>yansıma</strong>
    denir.</p>
<h1>Küresel Aynaların Özellikleri</h1>
<p>Aynaların genellikle cam yüzeylerin bir tarafının alüminyum gibi ışığı iyi yansıtan bir metalle
    kaplanmasıyla elde edilir. Ama cam yüzeylerin her zaman düz olması gerekmez, bir kürenin içi ya
    da dışı gibi eğimli (bükülmüş) yüzeyleri de aynaya dönüştürebiliriz. Böyle aynalara <strong>küresel
        aynalar</strong> denir.<strong>Küresel Aynalar</strong>, düz aynadan farklı olarak eğriliğe
    sahiptirler. Ve bu eğrilik görüntüde değişikliğe sebep olur.</p>
<p><img loading="lazy" class="aligncenter"
        src="https://fizikdersi.gen.tr/wp-content/uploads/2018/04/kuresel-aynalar-kure.png"
        alt="Küresel aynalar bir kürenin kesitinden yapılır" width="374" height="365"/></p>
<p>Çizimde M noktasına <strong>merkez noktası</strong> denir. Bu nokta ayna yüzeyini oluşturan
    kürenin merkezidir. Merkez noktasından (ayna yüzeyini oluşturan kürenin merkezinden) geçen
    doğruya <strong>asal eksen</strong> denir. Asal eksenin küresel aynanın merkezini kestiği
    noktaya <strong>tepe noktası</strong> denir, T ile gösterilir. Çukur aynada asal eksene paralel
    gelip aynadan yansıyan ışınların asal eksenle kesiştiği noktaya <strong>odak noktası</strong>
    denir, <strong>F</strong> ile gösterilir. Çukur aynada odak noktası aynanın önünde yer alır.
    Küresel aynalarda odak noktası (<strong>F</strong>) ile tepe noktası (<strong>T</strong>)
    arasındaki uzaklığa<strong> odak uzaklığı</strong> denir,<strong> f</strong> ile gösterilir.</p>
<p>Küresel aynalarda, yani hem çukur hem de tümsek aynada, merkez noktası ile tepe noktası
    arasındaki uzaklık, odak uzaklığının iki katıdır.</p>
<p><strong>|MT| = 2|FT| yani m = 2f</strong></p>
<p>&nbsp;</p>
<h1>Kırılma, Kırıcılık İndisi</h1>
<p>Işık iki faklı ortamın sınırına dik olarak düşmezse tam ortamların sınırında doğrultusunu
    değiştirir. Bu olaya ışıkta <strong>kırılma</strong> denir. Kırılma olayının temel nedeni ışığın
    farklı ortamlarda farklı hızlarla yayılmasıdır. Işık çok kırıcı ortamlarda daha yavaş yayılır.
</p>
<p>Işığın ilk doğrultusuyla son doğrultusu arasındaki açıya <strong>sapma açısı</strong> denir.
    Işığın boşluktaki hızının ortamdaki hızına oranı ortamın kırıcılık indisini verir.</p>
<p><strong>(n=C/V)</strong></p>
<p><strong>c:</strong> ışığın boşluktaki hızı<br/>
    <strong>n:</strong> kırılma indisi<br/>
    ortamın kırıcılık indisi arttıkça ortamda ışık hızı azalır.<br/>
    <strong>V:</strong> Işığın ortamdaki hızı<br/>
    <strong>Boşluk için n</strong> = 1<br/>
    <strong>Hava için n</strong>= 1 (yaklaşık olarak kabul edilir.)<br/>
    <strong>Su için n</strong>= 4/3<br/>
    <strong>Cam için n</strong>=3/2<br/>
    Işığı kırma indisi sınırlı bir sayıdır.</p>
<h1>Snell Yasası</h1>
<p><b>Snell yasası</b> ışığın geldiği ortamın kırıcılık indisiyle geliş doğrultusunun normalle
    yaptığı açının sinüsünün, ışığın gittiği ortamın kırıcılık indisiyle gidiş doğrultusunun
    normalle yaptığı açının sinüsüyle çarpımına eşitlenmesiyle oluşan formüle dayalı fiziğin optik
    dalında yer alan bir yasadır.</p>
<p><span class="mwe-math-element"><img class="mwe-math-fallback-image-inline alignleft"
                                       src="https://wikimedia.org/api/rest_v1/media/math/render/svg/429d498749f292c242e1b7bd9e1cf219fd403736"/>
</span></p>
<p>&nbsp;</p>
<p>&nbsp;</p>
<p>Bu denkleme göre ortamların kırıcılık indisleri ışığın o ortamdaki hızıyla ters orantılıdır.
    Kırıcılık indisi ne kadar çoksa ışık o kadar yavaş hareket eder.</p>
<p><img class="mwe-math-fallback-image-inline alignleft"
        src="https://wikimedia.org/api/rest_v1/media/math/render/svg/a02ad752ea6ccadf7a192f943d0529371f6dd0f2"/>
</p>
<p>&nbsp;</p>
<p><b>n</b><sub>1</sub> = Işığın geldiği ortamın kırıcılık indisi (katsayısı)<br/>
    <b>n</b><sub>2</sub> = Işığın gittiği ortamın kırıcılık indisi (katsayısı)<br/>
    <b>θ</b><sub>1</sub> = Işığın geliş doğrultusunun normalle yaptığı açı<br/>
    <b>θ</b><sub>2</sub> = Işığın kırıldıktan sonraki gidiş doğrultusunun normalle yaptığı açı</p>
<p><b>Normal:</b> Bir optik sisteminde ışığın kırıldığı noktadan asal eksene çizilen dikme.</p>
<h1>Tam Yansıma, Sınır Açısı</h1>
<p>Işık çok kırıcı ortamdan az kırıcı ortama geldiğinde iki ortamın sınırından geri yansıyorsa bu
    olaya ışıkta <strong>tam yansıma</strong> denir. (Tam yansıma sadece çok kırıcıdan az kırıcı
    ortama ışık geldiğinde oluşur).</p>
<p>Kırılma açısı 90 derece olduğu zaman geliş açısına sınır açısı denir. Sınır açısından küçük açı
    ile az kırıcı ortama gelen ışık tam yansımaya uğramaz. Çok kırıcıdan az kırıcıya sınır açısından
    büyük açı ile gelen ışınlar tam yansımaya uğrarlar. Sınır açısı ile gelen ışın sınırdan
    gider.</p>
<h1>Görünür Uzaklık</h1>
<p>Kırılma indisi küçük olan bir ortamdan, kırılma indisi büyük olan bir ortama bakan gözlemci,
    kırılma indisi büyük olan ortamdaki bir cismi olduğundan daha yakın olarak görür. Bununla
    birlikte; kırılma indisi büyük olan bir ortamdan, kırılma indisi küçük olan bir ortama bakan
    gözlemci, kırılma indisi küçük olan ortamdaki cismi olduğundan daha uzak görür. Genellikle
    gözlemcinin normale yakın durumdan baktığı ele alınır.</p>
<p>Bunu, suyun altındaki bir demir parayı kendinize olduğundan daha yakın görmeniz ile
    açıklayabilir.</p>
<p><strong>Görünür Derinlik Formulü: </strong></p>
<p><strong>h&#8217;= h. (n<sub>gözlemci</sub> / n<sub>cisim</sub>)</strong></p>
<p><strong>h&#8217;=</strong> Yakınlaşma ya da uzaklaşma miktarı)<br/>
    <strong>h= </strong>Gerçek uzaklık<br/>
    <strong>n<sub>gözlemci</sub> =</strong> Gözlemcinin bulunduğu ortamın kırılma indisi<br/>
    <strong>n<sub>cisim</sub> =</strong> Cismin bulunduğu ortamın kırılma indisi</p>
</html>