<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    </style>
</head>
<h2>Periyodik Sistem</h2>
<p>Birçok bilim insanı elementleri çeşitli özelliklerine göre sınıflandırmaya çalışmıştır.
    Günümüzdeki periyodik tabloya en yakın sınıflandırma 1869 yılında Julius Lothar Mayer (Julis
    Lother Mayer) ve Dimitri Mendeleyev’in (Dimitri Mendeleyev) çalışmalarına dayanmaktadır.</p>
<h2><a name="1"></a> Mendeleyev ve Periyodik Sistem</h2>
<p>1869 yılında Rus kimyacı Dimitri Mendeleyev ve 1870 yılında Alman kimyacı Lothar Meyer yaptıkları
    çalışmaların sonuçlarını bilim dünyası ile paylaştılar.</p>
<p>Her iki bilim insanının yaptığı çalışmada da elementler atom ağırlıklarına ve benzer
    özelliklerine göre sınıflandırılmıştır. Meyer 28 elementi karşılaştırarak bir tablo
    oluştururken, Mendeleyev 63 elementi içeren bir tablo oluşturmuştur.</p>
<p>Mendeleyev daha fazla elementi daha iyi açıkladığı için Meyer’in çalışması gölgede kalmış ve
    Mendeleyev’in oluşturduğu periyodik sistem tablosu günümüzdeki tablonun ilk örneği olarak kimya
    literatüründe yerini almıştır.</p>
<p><strong>&#8211; </strong>63 elementi sınıflandırmıştır.<br/>
    <strong>&#8211; </strong>Bu sıralamada elementlerin
    fiziksel ve kimyasal özelliklerinin de düzenli (periyodik) olarak tekrarladığını görmüştür.<br/>
    <strong>&#8211; </strong>Mendeleyevin bu tabloda sıralama
    yaparken yanılgısı elementlerin özelliklerinin atom kütlelerine bağlı olduğunu düşünmesiydi.</p>
<p>Mendeleyev hiç bir yeni element keşfedememiş olmasına rağmen, bilim dünyasına yaptığı hizmetten
    dolayı, 1955 yılında G. T. Seaborg başkanlığındaki Amerikalı bilim adamları tarafından
    sentezlenen 101 atom numaralı elemente, onun onuruna “Mendelevyum” adı verilmiştir.</p>
<h2><a name="2"></a>Moseley ve Modern Periyodik Sistem</h2>
<p>İngiliz fizikçi Henry Moseley (Henri Mozli), X-ışınları ile yaptığı deneylerde çeşitli
    elementlerin atom numaralarını bulmuştur. Elementlerin fiziksel ve kimyasal özelliklerinin atom
    kütlesine değil, atom numarasına (proton sayısına) bağlı olduğunu kanıtlamıştır.</p>
<h3>Periyodik Sistem</h3>
<p>Elementlerin benzer kimyasal ve fiziksel özelliklerine ve artan atom numaralarına göre
    gruplandırıldıkları ç<strong>izelgeye periyodik tablo / periyodik sistem / periyodik cetvel</strong>
    denir.</p>
<p>Elementler gruplandırılırken; oda şartlarındaki fiziksel hâl, sertlik-yumuşaklık, iletkenlik,
    kararlılık, iyon yükü gibi özellikleri dikkate alınır. Periyodik tabloda benzer özelliğe sahip
    elementler alt alta dizilmiştir.</p>
<p>Her elementin özelliklerini ayrı ayrı belirlemek yerine, periyodik tablodaki yerine bakarak
    element hakkında bilgi edinilebilir. Bu durum kimya ile ilgilenenlerin işini önemli ölçüde
    kolaylaştırmaktadır. Periyodik tabloda;</p>
<p><strong>&#8211; </strong>7 tane periyot vardır.<br/>
    <strong>&#8211; </strong>Periyotlarda soldan sağa doğru gidildikçe elementlerin proton sayıları
    artar.<br/>
    <strong>&#8211; </strong>Aynı periyottaki elementlerin yörünge sayıları aynıdır.<br/>
    <strong>&#8211; </strong>Gruplarda yukarıdan aşağıya doğru gidildikçe elementlerin proton
    sayıları artar.<br/>
    <strong>&#8211; </strong>Gruplarda yukarıdan aşağıya doğru gidildikçe elementlerin yörünge
    sayıları artar.<br/>
    <strong>&#8211; </strong>Aynı grupta yer alan elementlerin kimyasal özellikleri genellikle
    benzerdir.<br/>
    <strong>&#8211; </strong>Periyodik sistemde toplam 18 tane grup yer alır.<br/>
    <strong>&#8211; </strong>Bunlardan 8 tanesi A grubu, 10 tanesi B grubu elementleridir.</p>
<h2><a name="3"></a>Periyodik Sistemde Yer Bulma</h2>
<p>Bir elementi periyodik sistemdeki yeri nötr durumdaki elektron dağılımına göre yapılır.</p>
<p>Katman elektron dizilimi B grubu ve A grubu elementlerinin grup türlerinin belirlenmesi için
    yeterli değildir. Bu nedenle sadece A grubu elementlerinin hatta ilk 20 elementin yeri katman
    elektron dizilimine bakılarak kesin olarak ifade edilebilir. Bunun için 2 temel kural
    vardır.</p>
<p><strong>&#8211; </strong>Elektron dizilimindeki katman
    sayısı elementin bulunduğu periyotu belirtir.<br/>
    <strong>&#8211; </strong>Elektron diziliminin son
    katmanındaki elektron sayısı da elementin bulunduğu A grubunu belirtir.</p>
<p>Yani;</p>
<p><strong>Katman sayısı = Periyot Numarası</strong><br/>
    <strong>Son Katmandaki elektron sayısı = Grup Numarasını</strong> verir.</p>
<p><strong>Örnek:</strong> 19K (Potasyum)elementinin peridodik
    cetveldeki yerini bulalım.</p>
<p>19K: 2) 8) 8) 1) à Elementin 4 tane yörüngesi bulunduğundan element 4. periyotta yer alır.</p>
<p>à Elementin son yörüngesinde 1 elektron bulunduğundan 1A grubunda yer alır.</p>
<p>Yani 19K elementi 4. Periyot 1A grubunda yer alır.</p>
<p><img loading="lazy" class="size-full wp-image-153769 aligncenter"
        src="images/kimya/kimya1/kimya.png"
        alt="" width="682" height="379"/></p>
<h2><a name="4"></a>Elementlerin Sınıflandırılması</h2>
<p>Elementler; metal, ametal ve yarı metal olmak üzere üç gruba ayrılmaktadır.</p>
<h3>Metaller</h3>
<p>Bilinen elementlerin büyük çoğunluğu metaldir. 1A, 2A ve 3A gruplarında büyük oranda metal
    vardır. B gruplarının ise tamamı metaldir.</p>
<p><strong>&#8211;</strong>Cıva dışındaki metallerin tamamı oda koşullarında (25° C ve 1 atm) katı
    halde bulunurlar.<br/>
    <strong>&#8211;</strong>Kuvvet etkisi altında işlenebilir ve şekil verilebilir.<br/>
    <strong>&#8211;</strong>Parlak bir yüzeye sahiptirler.<br/>
    <strong>&#8211;</strong>Elektrik akımını ve ısıyı iyi iletirler.<br/>
    <strong>&#8211;</strong>Sadece elektron vererek bileşik oluşturabilirler. Yani bileşiklerinde
    daima pozitif (+) yüklüdürler. Bu nedenle birbirleriyle bileşik oluşturamazlar.<br/>
    <strong>&#8211;</strong>Isıtılarak eritildiklerinde birbirleri ile homojen karışırlar ve oluşan
    bu karışım alaşım olarak adlandırılır.</p>
<p><strong>NOT:</strong> 1 A grubunun 1.elementi olan hidrojen
    metal değildir.</p>
<h3>Ametaller</h3>
<p>Genellikle son katmanında 4, 5,6, 7 ve 8 elektron bulunur. Hidrojen hariç periyodik tablonun
    sağında bulunur.</p>
<p><strong>&#8211; </strong>Tel ve levha haline
    getirilemez.<br/>
    <strong>&#8211; </strong>Isı ve elektriği iyi iletmez.<br/>
    <strong>&#8211; </strong>Mattır.<br/>
    <strong>&#8211; </strong>Oda koşullarında katı, sıvı ve gaz
    haldedir.<br/>
    <strong>&#8211; </strong>Molekül yapıdadır.<br/>
    <strong>&#8211; </strong>Elektron alarak &#8211; yüklü
    (Anyon) oluşturur.<br/>
    <strong>&#8211; </strong>Son yörüngelerinde 5,6 veya 7
    elektron bulundurur.<br/>
    <strong>&#8211; </strong>Periyodik sistemin sağ tarafında
    bulunmaktadır.</p>
<h3> Yarı Metaller</h3>
<p>Bor, antimon, silisyum, tellür, germanyum, polonyum, arsenik ve astatin olmak üzere toplam 8 yarı
    metal vardır. Yarı metaller fiziksel özellikleri bakımından metaller, kimyasal özellikleri
    bakımından ametallere benzerler.</p>
<p><strong>&#8211; </strong>Parlak ya da mat olabilirler.<br/>
    <strong>&#8211; </strong>Metallere göre az, ametallere göre
    ise daha iyi elektrik akımını ve ısıyı iletebilirler. (Yarı iletken özelliktedirler.)<br/>
    <strong>&#8211; </strong>Yarı metaller özellikle elektronik
    devre parçalarının ve optik malzemelerin yapımında kullanılırlar.<br/>
    <strong>&#8211; </strong>Tel ve levha haline
    getirilebilirler.<br/>
    <strong>&#8211; </strong>Çekiçle dövülemezler.
    Kırılgandırlar.</p>
<h3> Soygazlar</h3>
<p>En kararlı element grubudur. Helyum, neon, argon, kripton, ksenon ve radon soy gazdır.</p>
<p><strong>&#8211; </strong>Oda sıcaklığında gaz halinde
    bulunurlar.<br/>
    <strong>&#8211; </strong>Elektrik akımını iletmezler.<br/>
    <strong>&#8211; </strong>Bileşik oluşturmaya istekleri
    yoktur.<br/>
    <strong>&#8211; </strong>Helyum hariç son katmanlarında 8
    elektron bulunur.<br/>
    <strong>&#8211; </strong>Doğada hiç bileşikleri
    yoktur.<br/>
    <strong>&#8211; </strong> Helyum (He) hidrojenden sonra en
    hafif gazdır. Yanıcı ve parlayıcı değildir. Renksiz bir gazdır. Güneşte ve yıldızlarda bol
    miktarda bulunur. Zeplin ve balon gibi hava taşıtlarını şişirmede, derin dalış tüplerinde
    kullanılır.<br/>
    <strong>&#8211; </strong>Neon (Ne),renksiz bir gazdır.
    Renkli reklam panolarının aydınlatılmasında, televizyon tüplerinde, paratonerlerde
    kullanılır.<br/>
    <strong>&#8211; </strong>Argon (Ar), kokusuz ve renksiz bir
    gazdır. Ampullerde ve flüoresan tüplerinde kullanılır.</p>
<p><img loading="lazy" class="size-full wp-image-153769 aligncenter"
        src="images/kimya/kimya1/kimya.png"
        alt="" width="682" height="379"/></p>
<h2><a name="5"></a>Periyodik Özelliklerin Değişimi</h2>
<p>Periyodik cetvelin bilim insanlarına sağladığı en büyük fayda, bir elementin sadece periyodik
    cetvedeki yerini bilerek onun hakkında bazı bilgilere anında ulaşabilmektir. Periyodik cetvelin
    yapısı gereği bir takım özellikler periyodik olarak artar veya azalır. Bu özelliklere periyodik
    özellikler denir. Periyodik özellikler; atom yarı çapı, iyonlaşma enerjisi, elektron ilgisi,
    elektronegativite ve metalik-ametalik özellik olarak sıralanabilir. Periyodik özelliklerin hemen
    hemen hepsi elektronların orbitallere dizilişine bağlı olarak açıklanabilir (ya da daha basit
    bir yorumla, atomun yarıçap büyüklüğüne bağlıdır).</p>
<h3>Atom Yarıçapı</h3>
<p>Atomun yapısında yoğun bir çekirdek ve çekirdek etrafında elektron bulutu vardır. Elektron
    bulutunda elektronları yoğun olarak bulunduğu bölgeler vardır. Bir atom da atom çekirdeği ile
    çekirdekten en uzaktaki elektron arasındaki uzaklık atom yarıçapı olarak tanımlanır.</p>
<p>Bir atomun hacmi, atom yarıçapı ile doğru orantılı olduğu için atom yarıçapı aynı zamanda atom
    hacmi gibi kullanılır. Atom hacmi çekirdek ve elektron sayısı ile ilgilidir. Atom hacminin
    değişim eğilimi periyot ve gruplarda farklı şekillerde gerçekleşir.</p>
<h3>İyon Yarıçapı</h3>
<p>İyonik bağlı bileşiklerdeki iyonların çekirdekleri arasındaki uzaklıktan faydalanılarak
    hesaplanır. İyonlar aynı büyüklükte olmadığından iyon yarıçapı iyonların çekirdekleri arasındaki
    uzaklığın yarısına eşit değildir. Uzaklık anyon ve katyonun büyüklüğüne göre paylaştırılarak
    iyon yarıçapı bulunur.</p>
<h3>İyonlaşma Enerjisi</h3>
<p>Gaz halinde nötral bir atomdan bir elektron uzaklaştırmak için verilmesi gereken enerjiye
    iyonlaşma enerjisi denir. İyonlaşma enerjisi bir atomun elektronlarından birini koparıp sonsuz
    uzaklığa götürmek ve bir fazla artı yüklü yeni bir atom iyonu oluşturmak için gerekli enerji
    olarak da tanımlanabilir.</p>
<h3>Elektronegatiflik</h3>
<p>Bir atomun kimyasal bağda bağ yapan elektronları kendisine çekme gücüne elektronegatiflik veya
    elektronegativite denir.Elementlerin elektronegatifliklerini sıralayabilmek için florun
    elektronegatifliği 4.0 olarak kabul edilmiştir.</p>
<p><strong>&#8211; </strong>Periyodik tabloda soldan sağa doğru
    gidildikçe atom çapı küçülür, elektronegatiflik artar.<br/>
    <strong>&#8211; </strong>Aynı grupta yukarıdan aşağı doğru
    gidildikçe atom çapı artar, çekirdeğin çekim gücü azalır, elektronegatiflik azalır.</p>
<h3>Metal – Ametal Özellik</h3>
<p>Metallerin değerlik elektron sayısı genellikle az ve dolayısıyla iyonlaşma enerjileri düşüktür.
    Bu sebeple hidrojen hariç 1A grubu elementleri, 2A grubu elementleri, tüm B grubu elementleri,
    bor hariç tüm 3A grubu metaldir. Periyodik tabloda sağdan sola doğru gidildikçe, metalik özellik
    özellik azalır. Ancak metalik özellikler birden bitip ametallik özellik başlamaz. Metallerden
    ametallere geçiş süreci “yarı metaller” ile başlar.</p>
<p><strong>&#8211; </strong>Metalik özellik periyodik cetvelde
    (aynı grup içerisinde) sağdan sola ve (aynı periyot içerisinde) yukarıdan aşağıya gittikçe
    artar.<br/>
    <strong>&#8211; </strong>Ametalik özellik periyodik
    cetvelde (aynı grup içerisinde) sağdan sola ve (aynı periyot içerisinde) yukarıdan aşağıya
    gittikçe azalır.</p>
</html>