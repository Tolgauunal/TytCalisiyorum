<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<p><strong>SICAKLIK</strong></p>
<p>Yeryüzündeki sıcaklığın kaynağı Güneş’tir. Yeryüzünün Güneş’ten aldığı ısı miktarına <strong>sıcaklık</strong>
    denir. Termometre ile ölçülür. Sıcaklığın birimi santigrat derece (°C) dir.</p>
<p>Atmosfere gelen enerji % 100 kabul edilirse;</p>
<ul>
    <li>Enerjinin % 25′i bulutların ve atmosferin etkisi ile uzaya doğru yansır.</li>
    <li>% 25′i atmosferde dağılarak gölge yerlerin aydınlatılmasını ve gök yüzünün mavi görünmesini
        sağlar.
    </li>
    <li>% 15′i atmosfer tarafından emilerek atmosferin ısınmasını sağlar.</li>
    <li>% 35′i yeryüzüne ulaşır. Bu enerjinin % 27′si yeri ısıtır. % 8′i ise yeryüzüne çarptıktan
        sonra tekrar uzaya yansır.
    </li>
</ul>
<p><img src="images/cografya/iklim/i1.gif"
        alt="derscalisiyorum.com.tr"/></p>
<p><strong>SICAKLIK DAĞILIŞINI ETKiLEYEN</strong> <strong>FAKTÖRLER<br/>
</strong>(SICAKLIK ETMENLERi)</p>
<p><strong>1. Güneş ışınlarının yeryüzüne düşme açısı</strong></p>
<p>Yeryüzünde sıcaklık dağılışını etkileyen en önemli faktördür. Güneş ışınları bir yere ne kadar
    dik düşerse, orası o kadar fazla ısınır. Düşme açısı küçüldükçe ısınma azalır. Düşme açısını
    belirleyen etkenler şunlardır:</p>
<p><strong>a. Dünya’nın şekli ve enlem:</strong> Dünya’nın şekline bağlı olarak, Ekvator’dan
    kutuplara doğru gidildikçe güneş ışınlarının yere düşme açıları küçülür. Bunun sonucunda da
    Ekvator’dan kutuplara gidildikçe sıcaklık azalır.<br/>
    <img src="images/cografya/iklim/i2.gif"
         alt="derscalisiyorum.com.tr"/></p>
<p><strong>b. Yaşanan Mevsim:</strong> Dünya’nın eksen eğikliği ve yıllık hareketine bağlı olarak
    güneş ışınlarının düşme açısı yıl boyunca değişir.</p>
<p>Buna göre, Kuzey Yarım Küre, yaz mevsiminde güneş ışınlarını daha dik, kışın daha eğik alır.</p>
<p><strong>c. Günün Saati:</strong> Dünya’nın günlük hareketine bağlı olarak, güneş ışınlarının bir
    noktaya geliş açısı gün boyunca değişme gösterir. Güneş ışınları sabah ve akşam eğik açıyla,
    öğle vakti ise gelebileceği en dik açı ile gelir.</p>
<p><strong>d. Bakı ve eğim</strong>: Güneş ışınlarının düşme açısı, yerşekillerinin Güneş’e bakma
    durumuna göre (Bakıya göre) ve yerşekillerinin eğimine göre değişir.</p>
<p><img src="images/cografya/iklim/i3.gif"
        alt="derscalisiyorum.com.tr"/></p>
<p><strong>2. Güneş ışınlarının atmosferde katettiği yol</strong></p>
<p>Güneş ışınlarının atmosferde aldığı yol uzadıkça enerji kaybı o oranda artar. Dik açı ile gelen
    ışınlar daha kısa bir yoldan yeryüzüne ulaşır ve daha az kayba uğrar. (Ekvator çevresi gibi)</p>
<p>Dar açı ile gelen ışınlar ise, daha uzun bir yoldan yeryüzüne ulaşır ve daha fazla kayba uğrar.
    (Kutup çevreleri gibi)</p>
<p><strong>3. Güneşlenme Süresi</strong></p>
<p>Güneşlenme süresi arttıkça sıcaklık artar. Yaz aylarında güneşlenme süresi fazla olduğundan
    sıcaklık değerleri yüksektir. Yine gün içinde en yüksek sıcaklıkların tam öğle vakti değil,
    öğleden birkaç saat sonra olması güneşlenme süresi ile ilgilidir. Geceleri ise, Güneş’ten enerji
    alınmadığı için soğuma görülür. Bu nedenle günün en soğuk anı, sabah Güneş doğmadan önceki
    andır.</p>
<p><strong>4. Yükselti</strong></p>
<p>Troposfer katında, yerden yükseldikçe sıcaklık değerleri her 100 m. de 0,5 °C azalırken,
    alçaldıkça her 100 m. de 0,5 °C artar.</p>
<p><strong>5. Kara ve Denizlerin Dağılışı</strong></p>
<p>Aynı miktarda güneş enerjisi alan karalar ve denizler aynı derecede ısınmazlar. Karalar denizlere
    oranla daha fazla ve çabuk ısınırken, denizler daha az ve geç ısınırlar. Yine karalar denizlere
    oranla daha fazla ve çabuk soğurken, denizler daha az ve geç soğurlar.</p>
<p><strong>6. Nem Miktarı</strong></p>
<p>Nem, bir yerin fazla ısınması ve soğumasını önler. Sıcaklık farkını azaltır. Güneş ışınlarının
    dik ve dike yakın geldiği Ekvator çevresi Dünya’nın en sıcak yerleri olması gerekirken, nemin
    fazlalığından dolayı olmamıştır. Dünya’nın en sıcak yerleri ise Dönenceler civarı (Tropikal
    çöller) olmuştur.</p>
<p>Kış mevsiminde, havanın bulutlu olduğu günlerde, ısı kaybı azaldığından sıcaklık değerleri
    yüksektir. Havanın bulutsuz olduğu günlerde ise, ısı kaybı daha fazla olduğundan sıcaklık
    değerleri düşüktür. Kuru ve ayaz bir hava yaşanır.</p>
<p><strong>7. Okyanus Akıntıları</strong></p>
<p>Okyanus akıntıları, hem denizler hem de karalar üzerinde havanın sıcaklığını etkilerler. Bu
    akıntılar sıcaklığın Ekvator’dan kutuplara doğru düzenli olarak azalmasını engeller.</p>
<p>Ekvator yönünden gelen Gulf – Stream, Brezilya, Kuroşivo ve Alaska gibi akıntılar sıcaklığı
    yükseltir. Buna karşılık, kutup yönünden gelen Labrador, Kanarya, Oyaşivo, Benguela ve
    Kaliforniya gibi akıntılar sıcaklığı düşürür.</p>
<p><strong>8. Rüzgârlar</strong></p>
<p>Kuzey Yarım Küre’de güneyden, Güney Yarım Küre’de de kuzeyden esen rüzgârlar, Ekvator yönünden
    geldikleri için sıcaklığı artırır. Kutup yönünden gelen rüzgârlar ise, sıcaklığı düşürürler. Bu
    durum enlem – sıcaklık ilişkisine örnektir.</p>
<p>Denizden karaya doğru esen rüzgârlar kışın ılıtıcı, yazın ise serinletici etki yapar.</p>
<p>Karadan denize doğru esen rüzgârlar ise, kışın sıcaklığı düşürücü, yazın ise sıcaklığı yükseltici
    etki yapar.</p>
<p><strong>9. Bitki Örtüsü</strong></p>
<p>Bitki örtüsü, güneş ışınlarının bir kısmını emerek gündüz yerin fazla ısınmasını önler. Gece ise,
    yerden ışıyan sıcaklığın bir bölümünü tutarak fazla soğumayı engeller. Bunun sonucunda, bitki
    örtüsünün gür olduğu alanlar ile seyrek olduğu alanlar arasında, sıcaklığın dağılışı açısından
    önemli farklar ortaya çıkar.</p>
<p><strong>SICAKLIĞIN YERYÜZÜNDEKİ DAĞILIŞI</strong></p>
<p>Sıcaklığın yeryüzüne dağılışı <strong>izoterm </strong>adı verilen eş sıcaklık eğrileri ile
    gösterilir. Sıcaklık haritalarına ise <strong>izoterm haritaları </strong>denir. izoterm
    haritaları günlük, aylık ve yıllık olabilir. Bu haritaların bir kısmı gerçek sıcaklıkları
    gösterir. Bunlara <strong>gerçek izoterm haritaları </strong>denir. Bu haritalarda yükseltinin
    etkisi hesaba katılır. Bir de, yükselti değerleri her yerde sıfır metre kabul edilerek, sıcaklık
    değerlerinin buna göre düzenlenip çizildiği haritalar vardır. Bu haritalara da <strong>indirgenmiş
        izoterm haritaları </strong>denir. Her yerin gerçek sıcaklığına, yükseltiden dolayı
    kaybettiği sıcaklığın eklenmesiyle indirgenmiş sıcaklık bulunur.</p>
<p>Örneğin, 1000 m. yükseklikteki bir yerin gerçek sıcaklığı 16°C ise, buranın indirgenmiş
    sıcaklığı;</p>
<p><img src="images/cografya/iklim/i4.gif"
        alt="derscalisiyorum.com.tr"/></p>
<p><strong>Dünya Yıllık Ortalama Sıcaklık Dağılışı</strong></p>
<p><img src="images/cografya/iklim/i5.gif"
        alt="derscalisiyorum.com.tr"/></p>
<ul>
    <li>Yeryüzünde üç farklı sıcaklık kuşağı oluşmuştur.</li>
</ul>
<p><img src="images/cografya/iklim/i6.gif"
        alt="derscalisiyorum.com.tr"/></p>
<ul>
    <li>Genel olarak (Dünya’nın şekli sonucu) Ekvator’dan kutuplara gidildikçe sıcaklık azalır.
        Ancak en yüksek sıcaklıklara dönenceler çevresinde rastlanmaktadır.
    </li>
    <li>Kuzey Yarım Küre, Güney Yarım Küre’den daha sıcaktır. Çünkü, Kuzey Yarım Küre’de karalar,
        Güney Yarım Küre’de denizler daha fazla yer kaplar.
    </li>
    <li>Kuzey Yarım Küre’de, yüksek enlemlerdeki karaların batı kıyıları, doğu kıyılarına göre daha
        sıcaktır. Sebebi, sıcak okyanus akıntılarıdır. (Gulf – Stream, Alaska, vb.)
    </li>
    <li>Kuzey Yarım Küre’deki sıcaklık farkları Güney Yarım Küre’den daha fazladır. Sebebi, kara –
        deniz dağılışıdır.
    </li>
</ul>
<p><strong>Dünya Ocak Ayı Ortalama Sıcaklık Dağılışı</strong></p>
<p><img src="images/cografya/iklim/i7.gif"
        alt="derscalisiyorum.com.tr"/></p>
<ul>
    <li>Ocak ayında, Kuzey Yarım Küre’de kış mevsimi yaşanır.</li>
    <li>Bu ayda Dünya’nın en soğuk yerleri Sibirya, Kanada ve Grönland’ın kuzey bölgeleridir.</li>
    <li>Bu ayda Dünya’nın en sıcak yerleri, Oğlak Dönencesi üzerindeki kara içleridir.</li>
</ul>
<p><strong>Dünya Temmuz Ayı Ortalama Sıcaklık Dağılışı</strong></p>
<p><img src="images/cografya/iklim/i8.gif"
        alt="derscalisiyorum.com.tr"/></p>
<ul>
    <li>Temmuz ayında, Kuzey Yarım Küre’de yaz mevsimi yaşanır.</li>
    <li>Bu ayda, Dünya’nın en sıcak yerleri Büyük Sahra, Arabistan Yarımadası’nın iç kısımları,
        iran, Orta Asya, Meksika, Amerika’nın orta kesimleri ve Arizona çevresidir.
    </li>
    <li>Bu ayda Dünya’nın en soğuk yerleri Antarktika Kıtası’ndadır.</li>
</ul>
</html>