<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<h2><strong>CÜMLE BİLGİSİ</strong></h2>
<p>Bir duygu, düşünce veya durumu tam olarak anlatan sözcük ya da söz öbeklerine cümle denir. Şimdi
    birbirini tamamlayan öğeleri inceleyeceğiz.Bir cümlenin oluşması için en önemli şart, kip ve
    şahıs bildiren bir unsurun bulunmasıdır. Yani eğer cümle içinde herhangi bir söz, haber veya
    dilek kiplerinden herhangi biriyle çekimli halde bulunuyorsa o, bir yargı bildiriyor demektir.
    Yargı bildirmek ise cümle olmanın en önemli koşuludur. Şahıs bildirmek, cümle olmak için her
    zaman<span id="more-4211"></span> gerekli değildir.</p>
<p>Cümlede bulunabilecek öğeler, yüklem, özne, nesne ve tümleçlerdir. Bunların özelliklerinin neler
    olduğunu şimdi ayrı ayrı görelim.</p>
<p><strong>Yüklem</strong></p>
<p>Cümlede kip ve zaman bildirerek yargıyı ortaya koyan temel unsurdur. Tek başına cümle özelliği
    gösterir. Diğer öğeler yüklemin tamamlayıcı öğeleridir.</p>
<p>Cümlede yüklemi bulmak için herhangi bir öğeye soru soramayız. Onu çekimli durumda bulunan
    sözcüklerden anlarız.</p>
<p><strong>Örneğin;</strong></p>
<p><strong>“Biliyorum”</strong> sözü “bilmek” eyleminin şimdiki zamanla çekimlendiğini gösteriyor.
    Öyleyse yargı bildiriyor demektir. Dolayısıyla bir cümledir.</p>
<p>“Biraz önce gelen çocuk, <strong>kapıcının kızıydı</strong>.”</p>
<p>cümlesindeki altı çizili söz isim tamlaması olduğundan;</p>
<p>“O, eskiden, <strong>yaramaz bir çocuktu</strong>.”</p>
<p>cümlesindeki altı çizili söz sıfat tamlaması olduğundan birbirinden ayrılmaz ve birlikte yüklem
    olur.</p>
<p><strong>Özne</strong></p>
<p>Cümlede yüklemin bildirdiği işi, hareketi yapan ya da oluş içinde bulunan öğedir. Cümlenin temel
    öğesidir. Ancak her cümlede bulunmak zorunda değildir.</p>
<p>Cümlede özneyi bulmak için yükleme <strong>“kim”</strong> ve <strong>“ne”</strong> sorularını
    sorarız. Ancak özellikle “ne” sorusu, nesneyi bulmak için de sorulduğundan, biz özne sorusunu
    yükleme değişik biçimde sorarız.</p>
<p><strong>Örneğin;</strong></p>
<p>“Öğretmen soruyu bana sordu.”</p>
<p>cümlesinde <strong>“sordu” </strong>yüklemdir. Özneyi bulmak için yükleme <strong>“Soran
    kim?”</strong> diye soruyoruz. Cevap olarak “<strong>Öğretmen</strong>” geliyor. Öyleyse
    cümlenin öznesi bu sözcüktür.</p>
<p>Cümlede özne yukarıdaki örneklerde görüldüğü gibi, açık olarak verilebileceği gibi, yüklemin
    çekiminden de çıkarılabilir. Cümlede olmayan, yüklemdeki şahıs eklerinden anlaşılan bu tür
    öznelere <strong>“gizli özne”</strong> adı verilir.<br/>
    “Sana bu kitabı iki günlüğüne verebilirim.”</p>
<p>cümlesinin yüklemi <strong>“verebilirim”</strong> sözüdür. Özneyi bulmak için<strong> “Veren
    kim?” </strong>diye soruyoruz, “Ben” cevabı geliyor; ancak bu söz cümlede yok, biz bunu yüklemin
    bildirdiği şahıstan çıkarıyoruz. Öyleyse bu cümlenin öznesi gizli öznedir. Bu özne cümlede var
    olan öğelerden biri sayılmaz. Yani “Geldim.” cümlesinde öznenin “ben” olduğu görülse bile bu
    cümle sadece yüklemden oluşmuş sayılır.</p>
<p>Her cümlede özne bulunmaz. Yani eylemi yapan bazen belli değildir.</p>
<p>“Kasabaya bu yoldan gidilmez.”</p>
<p>cümlesinde “Gidilmeyen ne, gidilmeyen kim?” gibi sorulara cevap alınmaz. Öyleyse cümlenin öznesi
    yoktur.</p>
<p><strong>Nesne</strong></p>
<p>Cümlede yüklemin bildirdiği işten etkilenen öğedir. Yükleme sorulan <strong>“kimi, neyi,
    ne” </strong>sorularına cevap verir.</p>
<p>Nesneler hal ekini alıp almamalarına göre iki grupta incelenir.</p>
<p><strong>1. Belirtili Nesne</strong></p>
<p>Nesne görevinde bulunan söz, “-i” hal ekini almışsa, nesneye belirtili nesne denir.</p>
<p>“Çiçekleri annesine verdi.”</p>
<p>cümlesinde “Çiçekleri” nesnesi “-i” hal eki aldığından belirtili nesnedir.</p>
<p><strong>2. Belirtisiz Nesne</strong></p>
<p>Nesne görevinde bulunan söz “-i” hal ekini almamışsa nesne, belirtisiz nesnedir.</p>
<p>“Annesi için çiçek topladı.”</p>
<p>cümlesinde “çiçek” nesnesi bu eki almamış ve belirtisiz nesne olmuştur.</p>
<p><strong>Dolaylı Tümleç</strong></p>
<p>Yüklemin yöneldiği, bulunduğu, çıktığı yeri gösteren öğedir. Yükleme sorulan<strong> “-e”, “-de”
    ve “-den”</strong> hal eklerini alan sorulara aynı ekleri alarak cevap veren sözcük ya da söz
    öbekleri dolaylı tümleç görevinde bulunur. Soruların ve cevapların aynı ekleri alması
    zorunluluğu bunun diğer öğelerle karışmasına engel olur. Bunu örneklerle açıklayalım.</p>
<p>“Elindeki kitap ve defterleri <strong>bana </strong>verdi.”</p>
<p>cümlesinde altı çizili öğeyi bulabilmek için yükleme <strong>“kime”</strong> sorusunu soruyoruz.
    Soru da cevap da aynı eki almış. Öyleyse <strong>“bana”</strong> sözü dolaylı tümleçtir.</p>
<p>“Sizinle ancak <strong>yaza </strong>görüşürüz.”</p>
<p>cümlesinde altı çizili sözcük de “-e” hal ekini almıştır. Ancak bu öğeyi bulmak için yükleme
    <strong>“ne zaman”</strong> sorusunu soruyoruz. Görüldüğü gibi soru hal eki almadan soruluyor.
    Öyleyse bu, “-e” hal eki almış olmasına rağmen dolaylı tümleç değildir.</p>
<p>“Kimseye sormadan <strong>dışarı</strong> çıktı.”</p>
<p>cümlesinde ise altı çizili öğeyi bulmak için yükleme <strong>“nereye”</strong> sorusunu
    soruyoruz. Bu durumda soru, <strong>“-e”</strong> hal eki almış, ancak <strong>“dışarı”</strong>
    sözü aynı eki almamış. Öyleyse buna da dolaylı tümleç diyemeyiz.</p>
<p>Görüldüğü gibi sorular ve cevapların aynı ekleri alması koşulu, birbiriyle karışan öğeleri ayırt
    etmemizi sağlıyor.</p>
<p>Aynı durumu “-de” ve “-den” eklerinde de görebiliriz.</p>
<p>“Beni <strong>sınıfta</strong> iki saattir bekliyormuş.”</p>
<p>cümlesindeki altı çizili öğeyi cevap olarak almak için, yükleme <strong>“nerede”</strong>
    sorusunu soruyoruz. Öyleyse bu öğe dolaylı tümleçtir.</p>
<p>“Hepimiz iki saattir <strong>ayakta</strong> bekliyoruz.”</p>
<p>cümlesinde ise altı çizili öğeyi bulabilmek için yükleme <strong>“nasıl”</strong> sorusunu
    sormamız gerekiyor. Görüldüğü gibi soru “-de” ekiyle sorulmamış. Demek ki öğe dolaylı tümleç
    değil.</p>
<p>“O, iki gün önce <strong>buradan</strong> ayrıldı.”</p>
<p>cümlesinde altı çizili öğe “nereden” sorusuna cevap vererek dolaylı tümleç olmuş.</p>
<p>“Senin de gelmeni <strong>yürekten</strong> isterdim.”</p>
<p>cümlesinde altı çizili öğe <strong>“nasıl”</strong> sorusuna cevap verdiğinden dolaylı tümleç
    değildir.</p>
<p><strong>“Şu elmadan</strong> üç kilo verir misin?”</p>
<p>cümlesinde altı çizili öğeyi bulmak için <strong>“neyden”</strong> sorusunu yükleme soruyoruz.
    Cevap geldiğinden öğe dolaylı tümleçtir.</p>
<p><strong>“Hastalandığından</strong> gelmedi.”</p>
<p>cümlesinde altı çizili öğeyi ise <strong>“niçin”</strong> sorusuyla buluyoruz. Öyleyse bu,
    dolaylı tümleç değildir.</p>
<p>Örnekleri daha da çoğaltabiliriz. Burada unutmamamız gereken, soruyla cevabın aynı ekleri (-e,
    -de, -den) almasıdır. Dolaylı tümleci bulduran soruları ezberlemek yerine, bunu kavramak daha
    avantajlı bir yoldur.</p>
<p><strong>Zarf Tümleci</strong></p>
<p>Yüklemin zamanını, durumunu, miktarını, yönünü, koşulunu vb. bildiren öğelerdir. Bunların her
    biri değişik bir soruyla bulunur.</p>
<p>“<strong>Hava kararmadan</strong> köye inmeliyiz.”</p>
<p>cümlesindeki altı çizili zarf “<strong>ne zaman”;</strong></p>
<p>“<strong>Dosta düşmana muhtaç olmadan</strong> yaşamalıyız.”</p>
<p>cümlesinde altı çizili zarf “<strong>nasıl</strong>”;</p>
<p>“Aldığı notlar <strong>şaşılacak kadar</strong> yüksekti.”</p>
<p>cümlesindeki altı çizili zarf “<strong>ne kadar</strong>”;</p>
<p>“Tek bir söz bile söylemeden <strong>içeri</strong> girdi.”</p>
<p>cümlesindeki altı çizili zarf “<strong>nereye</strong>”;</p>
<p>“<strong>Zamanımız kalırsa </strong>bir örnek daha çözeriz.”</p>
<p>cümlesindeki altı çizili zarf “<strong>hangi takdirde</strong>” sorularına cevap vermişlerdir.
    Yükleme sorulan bu sorulara cevap veren öğeler daima zarftır. Ancak burada “nereye” sorusuna
    dikkat etmeliyiz. Dolaylı tümleç konusunda da söylemiştik, bu soru dolaylı tümleci de buldurur.
    Ancak cevabın da aynı eki alması gerekir. Örnekteki “<strong>içeri</strong>” sözü ise bu eki
    almamıştır. Bu özelliği, yani hal eki almadan yön bildirme özelliğini yer-yön zarfları gösterir.
</p>
<p>Cümleyi öğelerine ayırırken dikkat edilmesi gereken bir husus, azlık – çokluk zarflarının
    kullanımıdır.</p>
<p>“O, <strong>çok çalışkan bir öğrencidir</strong>.”</p>
<p>cümlesinde yüklem, altı çizili sözün tamamıdır. Çünkü “öğrenci” isimdir, “çalışkan” öğrencinin
    sıfatıdır. “çok” da çalışkan sıfatının zarfıdır. Dolayısıyla, “çok çalışkan bir öğrenci” sıfat
    tamlaması olduğundan bunlar birbirinden ayrılmaz. Oysa biz aynı cümleyi;</p>
<p>“O, çok çalışkandır.”</p>
<p>şeklinde kullansak, “çalışkandır” yüklem “çok” zarf tümleci olacaktır. <strong>Kısaca adlaşmış
    sıfatlar yüklem olduğunda, onun derecesini bildiren zarflar zarf tümleci olur. </strong>
    birinde,</p>
<p>“Kafesteki kuşların tüyleri, şaşılacak kadar parlaktı.”</p>
<p>cümlesi verilmiş ve “<strong>şaşılacak kadar</strong>” öğesine zarf tümleci denmiştir.</p>
<p><strong>Edat Tümleci</strong></p>
<p>Çıkmış sorularda, seçeneklerde bile olsa, edat tümleci adının geçtiği görülmemiştir. Ancak bazı
    soruların çözümünde yardımcı olduğu söylenebilir. Eğer seçeneklerde “edat tümleci” adı
    geçmiyorsa, siz “edat tümleci” olarak gördüğünüz söz öbeklerine zarf tümleci de
    diyebilirsiniz.</p>
<p>Yüklemin <strong>ne ile, kimin ile, hangi amaçla</strong>, yapıldığını gösteren söz öbeklerine
    <strong>edat tümleci</strong> denir.</p>
<p>“O, bütün yazılarını, <strong>dolma kalemle </strong>yazar.”</p>
<p>“Bu araştırmayı <strong>arkadaşlarıyla </strong>yapmış.”</p>
<p>“Bu yemekleri<strong> sizin için</strong> hazırladım.”</p>
<p>cümlelerindeki altı çizili söz öbekleri edat tümleci sayılır.</p>
<p>Cümle içinde her söz, cümlenin bir öğesi durumunda değildir. Yükleme sorulan sorulara cevap
    vermeyen söz veya söz öbekleri cümle dışı unsur sayılır. Örneğin aşağıdaki cümleyi öğelerine
    ayıralım.</p>
<p>“Ahmet, sana defalarca geç kalmamanı<br/>
    Dolaylı Zarf Nesne</p>
<p>söylemedim mi?”<br/>
    yüklem</p>
<p>Görüldüğü gibi “Ahmet” sözü cümlede yükleme sorulan herhangi bir soruya cevap vermiyor yani cümle
    dışı unsurdur.</p>
<p><strong>CÜMLE VURGUSU</strong></p>
<p>Cümlede asıl anlatılmak istenen öğe vurgulanır. Biz konuşurken, önemsediğimiz öğeyi cümlenin
    herhangi bir yerinde ses tonumuzu yükselterek vurgulayabiliriz. Ancak yazıda bunu
    yapamayacağımızdan, vurgulamak istediğimiz öğeyi yükleme yaklaştırırız. <strong>Yani cümlede
        yükleme en yakın öğe, en çok vurgulanan öğedir.</strong></p>
<p>“O, beni, hep burada bekler.”</p>
<p>Özne Nesne Zarf Dolaylı Yüklem</p>
<p>Tümleci Tümleç</p>
<p>cümlesinde yükleme en yakın öğe dolaylı tümleç olduğundan, en çok vurgulanan öğe de odur.</p>
<p><strong>ARASÖZ</strong></p>
<p>Cümleyi söylerken söz arasına sıkıştırılan, bazen bir öğenin açıklayıcısı, bazen cümle dışı unsur
    olan söz veya söz öbeklerine <strong>arasöz</strong> denir. Eğer bu söz bir cümle ise “<strong>aracümle</strong>”
    diye de adlandırılır.</p>
<p>Açıklamadan da anlaşılacağı gibi arasözün iki işlevi vardır.</p>
<p>“O kasabayı, <strong>doğduğum yeri,</strong> bu kitapta tanıttım.”<br/>
    Nesne Dolaylı Yüklem</p>
<p>Tümleç</p>
<p>cümlesinde “doğduğum yeri” sözü, kasaba hakkında söylenmiştir ve kasabayı açıklamaktadır. Öyleyse
    bu öğe nesneyi açıklayan bir arasözdür.</p>
<p><strong>Arasöz daima açıkladığı öğeden sonra gelir.</strong></p>
<p>“Ahmet, <strong>siz de çok iyi bilirsiniz, </strong>derslerine pek çalışmaz.”<br/>
    özne Dolaylı Zarf Yüklem<br/>
    Tümleç Tümleci</p>
<p>cümlesinde “siz de çok iyi bilirsiniz” sözü cümlenin geneli üzerinde açıklama yapan, ancak
    herhangi bir öğeyle ilgili olmayan bir arasözdür. Cümle dışı unsur olarak kabul edilir.</p>
<p>Arasöz ve aracümleler iki virgül arasında ya da iki kısa çizgi arasında verilir.</p>
<p>“Anneme,<strong> hayatını bana adayan kadına</strong>, saygıda kusur etmem.”<br/>
    D.Tümleç Dolaylı Tümleç Yüklem</p>
<p>“Odaya girdiğimde, <strong>neden olduğunu bilmiyorum</strong>, içim garip bir hüzünle doldu.”</p>
<p>Zarf Tümleci Özne Zarf Tümleci Yüklem</p>
<p>cümlelerinde koyu renkle gösterilen sözler de arasözdür.</p>
</html>