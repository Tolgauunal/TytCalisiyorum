<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<h1><strong>EK-FİİLLER (EK EYLEMLER)</strong></h1>
<p><strong>Tanım</strong>:</p>
<p>Ek-fiil (ek-eylem, imek fiili, cevher fiil), Türkçede isimlerin ve isim soylu kelimelerin sonuna gelerek onların yüklem olarak kullanılmalarını sağlayan, ayrıca <strong>basit zamanlı fiiller</strong>den
    birleşik zamanlı fiil yapan çekim ekleridir.</p>
<p><strong>Bu tanımdan hareketle, ek-fiillerin iki görevi vardır:</strong></p>
<p>1. İsim veya isim soylu kelimeler</a>in sonuna gelerek, onları yüklem yapmak,<br />
    2. Basit zamanlı fiilleri, birleşik zamanlı yapmak.</p><div class='code-block code-block-3' style='margin: 8px 0; clear: both;'>
    <script async src="//pagead2.googlesyndication.com/pagead/js/adsbygoogle.js"></script>
    <ins class="adsbygoogle"
         style="display: block; text-align: center;"
         data-ad-client="ca-pub-3904765323523137"
         data-ad-slot="7764167587"
         data-ad-layout="in-article"
         data-ad-format="fluid"></ins>
    <script>
(adsbygoogle = window.adsbygoogle || []).push({});
</script>
</div>

<p>Ek-fiiler <strong>&#8220;-idi&#8221;</strong>, &#8220;-<strong>imiş</strong>-, &#8220;-<strong>ise</strong>&#8221; ve &#8220;-<strong>dir</strong>&#8220;dir ancak sözcüklere bitişik olarak yazıldıklarında ses uyumlarına uyarak değişiklik gösterebilirler.</p>
<p><span style="text-decoration: underline;">Ek fiiller Türkçede iki görevde kullanılırlar:</span></p>
<ol>
    <li>İsimleri ve isim soylu sözcükleri yüklem yapmak,</li>
    <li>Basit çekimli fiillere eklenerek birleşik zamanlı fiil yapmak (-dir hariç).</li>
</ol>
<p><span style="text-decoration: underline;"><strong>* Ek- Fiilin Dört kipe göre çekimi vardır:</strong></span></p>
<p><strong>1) Ek-Fiilin Geniş zamanı </strong>(-ım/-im/-um/-üm; -dır/-dir/-dur/-dür)</p>
<p><strong>2) -di&#8217;li (görülen, bilinen) geçmiş zaman</strong> (-dı/-di/-du/-dü; -tı/-ti/-tu/-tü)</p>
<p><strong>3) -miş&#8217;li (duyulan, anlatılan, öğrenilen) geçmiş zaman</strong> (-mış/-miş/-muş/-müş)</p>
<p><strong>4) Şart kipi</strong> (-sa/-se)</p><div class='code-block code-block-3' style='margin: 8px 0; clear: both;'>
    <script async src="//pagead2.googlesyndication.com/pagead/js/adsbygoogle.js"></script>
    <ins class="adsbygoogle"
         style="display: block; text-align: center;"
         data-ad-client="ca-pub-3904765323523137"
         data-ad-slot="7764167587"
         data-ad-layout="in-article"
         data-ad-format="fluid"></ins>
    <script>
(adsbygoogle = window.adsbygoogle || []).push({});
</script>
</div>

<figure id="attachment_11865" aria-describedby="caption-attachment-11865" style="width: 937px" class="wp-caption alignnone"><img decoding="async" class="wp-image-11865 size-full" src="data:image/svg+xml,%3Csvg%20xmlns='http://www.w3.org/2000/svg'%20viewBox='0%200%20937%20178'%3E%3C/svg%3E" alt="" width="937" height="178" data-lazy-srcset="https://www.turkedebiyati.org/wp-content/uploads/ek-fiil-zamanlari.jpg 937w, https://www.turkedebiyati.org/wp-content/uploads/ek-fiil-zamanlari-300x57.jpg 300w, https://www.turkedebiyati.org/wp-content/uploads/ek-fiil-zamanlari-768x146.jpg 768w" data-lazy-sizes="(max-width: 937px) 100vw, 937px" data-lazy-src="https://www.turkedebiyati.org/wp-content/uploads/ek-fiil-zamanlari.jpg" /><noscript><img decoding="async" class="wp-image-11865 size-full" src="https://www.turkedebiyati.org/wp-content/uploads/ek-fiil-zamanlari.jpg" alt="" width="937" height="178" srcset="https://www.turkedebiyati.org/wp-content/uploads/ek-fiil-zamanlari.jpg 937w, https://www.turkedebiyati.org/wp-content/uploads/ek-fiil-zamanlari-300x57.jpg 300w, https://www.turkedebiyati.org/wp-content/uploads/ek-fiil-zamanlari-768x146.jpg 768w" sizes="(max-width: 937px) 100vw, 937px" /></noscript><figcaption id="caption-attachment-11865" class="wp-caption-text">Ek- Fiilin Dört Kipe Göre Çekimi</figcaption></figure>
<p><span class="baslik"><strong>1- EK FİİLİN GENİŞ ZAMANI:</strong></span></p>
<p><strong>Eki:</strong> -ım/-im/-um/-üm; -dır/-dir/-dur/-dür</p>
<p>Ek fiilin geniş zamanında şahıs ekleri kullanılır. Sadece O ve Onlar şahıs zamirlerinde <strong>-dır</strong> eki kullanılır.</p>
<p>1. Tekil Şahıs (ben) ⇒ insanım,<br />
    2. Tekil Şahıs (sen) ⇒ insansın,<br />
    3. Tekil Şahıs (o) ⇒ insan(dır),</p>
<p>1. Çoğul Şahıs (biz) ⇒ insanız,<br />
    2. Çoğul Şahıs (siz) ⇒ insansınız,<br />
    3. Çoğul Şahıs (onlar) ⇒ insan(dır)lar”</p>
<ul>
    <li>Ben bir küçük <strong>kelebeğim</strong>.</li>
    <li>Üstümüze doğan bir <strong>güneşsin</strong> sen.</li>
</ul>
<p>Bu ek, fiillere getirildiğinde kesinlik veya olasılık anlamı katar.</p>
<ul>
    <li>Her taraf bugün bir başka <strong>güzel(dir)</strong>. (olasılık)</li>
    <li>Ulaş şimdi tatil <strong>yapıyor(dur)</strong>. (olasılık)</li>
    <li>Bu durumda işe <strong>gitmeyecek(tir)</strong>. (kesinlik)</li>
</ul>
<p><strong><span class="mavi2"><strong>1. Ek Fiil Geniş Zaman Olumlu:</strong></span></strong></p><div class='code-block code-block-3' style='margin: 8px 0; clear: both;'>
    <script async src="//pagead2.googlesyndication.com/pagead/js/adsbygoogle.js"></script>
    <ins class="adsbygoogle"
         style="display: block; text-align: center;"
         data-ad-client="ca-pub-3904765323523137"
         data-ad-slot="7764167587"
         data-ad-layout="in-article"
         data-ad-format="fluid"></ins>
    <script>
(adsbygoogle = window.adsbygoogle || []).push({});
</script>
</div>

<ul>
    <li>Buraların havası <strong>temizdir</strong>.</li>
    <li>Benim babam <strong>askerdir</strong>.</li>
    <li>Ben bugün yorgun ve <strong>hastayım</strong>.</li>
</ul>
<p><strong><span class="mavi2"><strong>2. Ek Fiil Geniş Zaman Olumsuz:</strong></span></strong></p>
<p>Ek fiilin geniş zaman olumsuzu <strong>&#8220;değil&#8221;</strong> ve &#8220;<strong>yok</strong>&#8221; kelimesiyle yapılır.</p>
<ul>
    <li>Biz artık buralarda <strong>değiliz</strong>.</li>
    <li>Benim babam artık bu okulun müdürü <strong>değil</strong>.</li>
    <li>Cebimde beş lira <strong>var</strong>.  → Cebimde beş lira <strong>yok</strong>.</li>
</ul>
<p><strong><span class="mavi2"><strong>3. Ek Fiil Geniş Zaman Soru:</strong></span></strong></p>
<p>Ek fiil geniş zaman soru, soru ekleri <strong>-mı, -mi, -mu, -mü</strong> getirilerek yapılır.</p>
<ul>
    <li>Yarın hava <strong>karlı mı</strong>? (karlı mıdır)</li>
    <li>Arkadaşınız derslerinde <strong>başarılı mı</strong>? (başarılı mıdır)</li>
</ul>
<p><strong>Not</strong>: Ekfiilin geniş zamanında üçüncü tekil şahıstaki <strong>–dır, -dir, -dür, -dur (–tır, -tir, -tür, -tur)</strong> ekleri çoğu zaman düşer. Bu ekler kullanılmazsa cümlenin anlamında değişme olmaz.</p>
<p><strong>Kullanımı</strong>: Bildirme eki cümleye kesinlik anlamı katar. Ama kullanılamadığı durumlarda cümlenin anlamı değişmez.</p>
<ul>
    <li style="text-align: justify;">Bu <strong>kalem</strong>. (Bu <strong>kalemdir</strong>.)</li>
</ul>
<p><span style="color: #ff0000;"><strong>Dikkat!</strong></span> &#8220;p, ç, t, k, f, s, ş, h&#8221; (FıSTıKÇı ŞaHaP) sert ünsüzler</a>den sonra -tır, -tir, -tur, -tür ekleri gelir.</p><div class='code-block code-block-3' style='margin: 8px 0; clear: both;'>
    <script async src="//pagead2.googlesyndication.com/pagead/js/adsbygoogle.js"></script>
    <ins class="adsbygoogle"
         style="display: block; text-align: center;"
         data-ad-client="ca-pub-3904765323523137"
         data-ad-slot="7764167587"
         data-ad-layout="in-article"
         data-ad-format="fluid"></ins>
    <script>
(adsbygoogle = window.adsbygoogle || []).push({});
</script>
</div>

<ul>
    <li style="text-align: justify;">Onlar ağaç. (Onlar <strong>ağaç-tır</strong>.)</li>
</ul>
<p><span style="color: #ff0000;"><strong>Dikkat!</strong></span> Ek fiil geniş zaman ile iyelik ekleri birbirine karıştırılmamalıdır.</p>
<ul>
    <li style="text-align: justify;">Ben-im (Tamlayan eki) öğretmen-im (İyelik eki)</li>
    <li style="text-align: justify;">Ben <strong>öğretmen-im</strong>. (Ek fiil)</li>
</ul>
<p><span style="color: #ff0000;"><strong>Dikkat!</strong> </span>Ek fiilin görülen geçmiş zaman, Ek fiilin duyulan geçmiş zaman ve Ek fiilin şart kipinde ekler kelimelere şu şekilde gelir.</p>
<p><span style="text-decoration: underline;">1. Ek fiil kelimeye ayrı yazılırsa <strong>–idi, imiş, -ise</strong> şeklinde yazılır.</span></p>
<ul>
    <li>Geçen hafta çok <strong>hasta idi</strong>.</li>
    <li>Yeni aldığı bilgisayar <strong>bozuk imiş</strong>.</li>
    <li>Yarın <strong>tatil ise</strong> seninle sinemaya gelirim.</li>
</ul>
<p><span style="text-decoration: underline;">2. Sessiz harfle biten bir kelimeye Ek fiil bitişik yazılırsa <strong>–di, miş, -se</strong> şeklinde yazılır.</span></p>
<ul>
    <li>Geçen yıl okuduğumuz kitaplar çok <strong>güzeldi</strong>.</li>
    <li><strong>Yorgunsan</strong> biraz dinlen.</li>
    <li>Soru <strong>yanlışsa</strong> iptal edelim.</li>
    <li>Bugün kafası <strong>bozukmuş</strong>.</li>
</ul>
<p><span style="text-decoration: underline;">3. Sesli harfle biten bir kelimeye Ek fiil bitişik yazılırsa <strong>–ydi, ymiş, -yse</strong> şeklinde yazılır.</span></p>
<ul>
    <li>Sınavda çok <strong>heyecanlıymış</strong>.</li>
    <li>Matematik sınavında çok <strong>başarılıydı</strong>.</li>
    <li>Arkadaşınız <strong>hastaysa</strong> mutlaka ziyaret edin.</li>
</ul>
<p><span class="baslik"><strong>2- EK FİİLİN GÖRÜLEN GEÇMİŞ ZAMANI:</strong></span></p>
<p><strong>Tanım</strong>: Geçmişte kalmış bir durumu anlatır. İsimlere <strong>-idi</strong> getirilerek yapılır.</p>
<p><span class="mavi2"><strong>1. Ek Fiil Görülen Geçmiş Zamanı Olumlu:</strong></span></p>
<ul>
    <li>İki gün önce <strong>İstanbul’daydım</strong>. (İstanbul&#8217;da idim)</li>
    <li>Geçen hafta hava karlı ve <strong>soğuktu</strong>. (soğuk idi)</li>
</ul>
<p><span class="mavi2"><strong>2. Ek Fiil Görülen Geçmiş Zamanının Olumsuzu:</strong></span></p>
<p><strong> &#8220;değil&#8221; </strong>sözcüğüyle yapılır.</p>
<ul>
    <li>O çocuk, benim arkadaşım <strong>değildi</strong>.</li>
    <li>Annem ve babam bu hafta evde <strong>değildi</strong>.</li>
</ul>
<p><span class="mavi2"><strong>3. Ek Fiil Görülen Geçmiş Zamanı Soru:</strong></span></p>
<p>Ek fiil soru ekleri<strong> –mı, -mi, -mu, -mü </strong>getirilerek yapılır.</p>
<ul>
    <li>Sen geçen sene de bu <strong>okulda mıydın</strong>?</li>
    <li>Senin baban <strong>mühendis miydi</strong>?</li>
</ul>
<p><span class="baslik"><strong>3- EK FİİLİN DUYULAN GEÇMİŞ ZAMANI:</strong></span></p>
<p><strong>Tanım</strong>: Geçmişte kalmış bir durumu ve hali anlatır. İsimlere<strong> -imiş</strong> getirilerek yapılır.</p>
<p><span class="mavi2"><strong>1. Ek Fiil Duyulan Geçmiş Zamanı Olumlu:</strong></span></p>
<ul>
    <li>Buralar on yıl önce <strong>ormanmış</strong>. (orman imiş)</li>
    <li>Geçen yıl bu şehir <strong>ilçeymiş</strong>. (ilçe imiş)</li>
</ul>
<p><span class="mavi2"><strong>2. Ek Fiil Duyulan Geçmiş Zamanı Olumsuz:</strong></span></p>
<p>Ek fiilin olumsuzu<strong> &#8220;değil&#8221; </strong>kelimesiyle yapılır.</p>
<ul>
    <li>Öğrenciler dün de okulda <strong>değilmiş</strong>.</li>
    <li>Dün okul tatil <strong>değilmiş</strong>.</li>
</ul>
<p><span class="mavi2"><strong>3. Ek Fiil Duyulan Geçmiş Zamanı Soru:</strong></span></p>
<p>Ek fiil soru ekleri<strong> –mı, -mi, -mu, -mü </strong>getirilerek yapılır.</p>
<ul>
    <li>Sabah Türkçe dersi <strong>yok muymuş</strong>?</li>
    <li>Bugün bize gelen sana yardım eden <strong>adam mıymış</strong>?</li>
</ul>
<p><span class="baslik"><strong>4- EK FİİLİN DİLEK-ŞART KİPİ:</strong></span></p>
<p><strong>Tanım</strong>: Cümleye şart anlamı katar. İsimlere <strong>-ise</strong> getirilerek yapılır.</p>
<p><span class="mavi2"><strong>1. Ek Fiil Dilek-Şart Kipi Olumlu:</strong></span></p>
<ul>
    <li>Hava <strong>güzelse</strong> şehirde biraz gezebiliriz.</li>
    <li>Hava <strong>yağmurluysa</strong> şemsiyemizi yanımıza alalım.</li>
</ul>
<p><span class="mavi2"><strong>2. Ek Fiil Dilek-Şart Kipi Olumsuz:</strong></span></p>
<p>Ek fiilin olumsuzu<strong> &#8220;değil&#8221; </strong>kelimesiyle yapılır.</p>
<ul>
    <li>İş yeriniz uzak <strong>değilse</strong> yürüyerek gidelim.</li>
    <li>Sorular kolay <strong>değilse</strong> değiştirelim.</li>
</ul>
</html>