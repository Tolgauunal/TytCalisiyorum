<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}



    </style>
</head>
<h2>Endüstride ve Canlılarda Enerji </h2>
<h3><a name="1"></a>Fosil Yakıtlar</h3>
<p>Fosil yakıtlar, canlı kalıntılarının milyonlarca yıldır toprak altında ayrışması sonucunda
    meydana gelen enerji kaynağıdır. Petrol, kömür ve doğal gaz fosil yakıtlara örnektir.</p>
<h3>Kömür</h3>
<p>Bitki ve hayvan fosillerinden oluşur. Bitki, havasız ortamda bakteriler tarafından parçalanır ve
    çürür. Böylece oksijen ve hidrojen ortamdan uzaklaşır ve maddenin karbon içeriği zamanla artar.
    Dönüşüm süresi ne kadar uzun olursa fosil bileşimi saf karbona o oranda yakın olur.</p>
<p><strong>Turba:</strong> Henüz karbonlaşma sürecini tamamlamamış en genç kömürdür. Yüksek miktarda
    su ve safsızlık içerir.</p>
<p><strong>Antrasit:</strong> Yüksek kalorili kömür türüdür. Oluşumu en uzun süren kömürdür. Doğada
    az bulunur ve pahalıdır. Koku ve duman çıkarmaz, zor tutuşur, sert ve yoğundur, parmakta leke
    bırakmaz, kısa ve mavi renkli bir alevle yanar. Antrasit, kimyasal reaksiyonlarda indirgeyici ve
    lokomotiflerde yakıt olarak kullanılır. Elektrik üretimi ve endüstride yaygın kullanılır.</p>
<p><strong>Linyit:</strong> Oluşumunu henüz tamamlamamıştır. Yaklaşık 60 milyon yıl önce oluşmaya
    başlamıştır. Antrasit, kimyasal reaksiyonlarda indirgeyici ve lokomotierde yakıt olarak
    kullanılır. Elektrik üretimi ve endüstride yaygın kullanılır. Su ve bir çok yabancı madde
    içerir. CO2 ve CH4 salınımı ile taş kömürüne dönüşebilir.</p>
<p>Kahverengi kömür de denir. Isıl değeri düşük, nem ve kül miktarı fazladır. Türkiye’de en çok
    bulunan kömürdür.</p>
<p><strong>Taş Kömürü:</strong> Yüksek kalorili bir kömürdür. Kömürleşme derecesi bakımından
    antrasit ve linyit arasında yer alır. Maden kömürü olarak bilinir ve uçucu maddeler açısından
    zengindir. Kauçuk, madeni yağ, akaryakıt yağı, yapay reçine, naylon gibi maddelerin üretiminde
    hammadde olarak kullanılır. Zonguldak yöresinde çıkarılır.</p>
<p>Kömürün yanması sonucu atmosfere zararlı maddeler (toz, kükürt oksitler, azot oksitler, CO2,
    hidrokarbonlar ve aldehitler) salınır.</p>
<h3>Petrol</h3>
<p>Petrol sözcüğü Latince petra (taş) ve oleum (yağ) sözcüklerinden türetilmiştir. Çok koyu yeşil
    (siyaha yakın yeşil) renginde bir sıvıdır. Petrolün yoğunluğu 0,8–0,95 g/cm3 arasında değişir.
    Petrolü doğal mineral yağ olarak da kabul edebiliriz.</p>
<p>Petrolde hidrokarbon bileşiklerinin sonsuz sayıda karışımının yanı sıra çok daha düşük oranlarda
    ancak petrolün kimyasal yapısını etkileyecek düzeylerde azot, kükürt ve oksijen elementleride
    bulunur. Ham petrol çıkarıldığı coğrafyaya göre değişen bileşimlere sahiptir.</p>
<p><strong>Petrolün Rafinasyonu: </strong>Tipik bir petrol bir karbonlu C1 moleküllerden (CH4), kırk
    karbonlu C40 moleküllere (C40 H82 ) kadar değişen yüzlerce farklı hidrokarbondan oluşur.</p>
<p><img loading="lazy" class=""
        src="images/kimya/kimya3/kimya2.png"
        width="664" height="274"/></p>
<p><strong>Ham Petrolden Elde Edilen Ürünler</strong></p>
<p><strong>*</strong> Benzin<br/>
    <strong>* </strong>Motorin<br/>
    <strong>* </strong>Gaz yağı (aydınlatma ve jet yakıtı)<br/>
    <strong>* </strong>Petrol gazı (LPG)<br/>
    <strong>* </strong>Fuel oil (gemi, santral, ısıtma)<br/>
    <strong>* </strong>Makine yağları<br/>
    <strong>* </strong>Asfalt<br/>
    <strong>* </strong>Çeşitli kimyasallar<br/>
    <strong>* </strong>Mum ve cilalar</p>
<p><strong>Petrolün Bileşenleri: </strong>Petrol, fiziksel ve kimyasal özellikleri çok değişik
    olmakla birlikte hemen hemen bütün sıvı petrollerin kütlece % 82-87 arasında karbon, yüzde 12-15
    arasında hidrojen ve %5&#8217;i geçmeyecek bir oranda diğer bileşenlerden içerir.</p>
<p>Ana bileşeni karbon ve hidrojen de olsa yapısında az miktarda kükürt, azot, oksijen elementleri
    de içerir. Ağırlıkça % bolluk olarak, karbon ve hidrojenden sonra kükürt (S) % 0,05-5 oranında
    bulunur. Hemen hemen her petrolün yapısında sodyum klorür (NaCl)<br/>
    de bulunur.</p>
<p>Petrolde en bol bulunan metal elementler vanadyum ve nikel olup, eser miktarda anorganik tuzlar,
    H2S ve su bulunur. Ham petrol bir karışım olduğundan belirli bir erime ve kaynama noktası
    yoktur.</p>
<h2><a name="2"></a>Temiz Enerji Kaynakları</h2>
<h3>Mısırdan Glikoz Üretimi</h3>
<p>Genel formülleri Cn(H2O)m şeklinde gösterilen karbon, hidrojen ve oksijen içeren organik
    bileşiklere <strong>karbonhidrat</strong> denir.
    Karbonhidratlar; <strong>monosakkarit, disakkarit </strong>ve <strong>polisakkarit</strong> olarak üçe
    ayrılır. Karbonhidratların en küçük birimi olan monosakkaritlere <strong>basit şeker</strong> adı verilir.
</p>
<h3>Meyve Şekerinin Etanol ve Sirkeye Dönüşümü</h3>
<p>Biyogaz, artık organik maddelerin, anaerobik fermantasyonu sonucu açığa çıkan renksiz, kokusuz,
    havadan hafif, havaya göre yoğunluk oranı 0,83 ve oktan sayısı 110 olan , parlak mavi bir alevle
    yanan gaz karışımıdır. <strong>Biyogaz üretiminin üç aşaması vardır:</strong></p>
<p><b> </b>Fermantasyon ve hidroliz.<br/>
    <b> </b>Asedik asidin oluşumu.<br/>
    <b> </b>Metan gazının oluşumu.</p>
<p><strong>Biyogaz üretiminde üç temel sistem vardır:</strong></p>
<p><b> </b>Kesikli fermantasyon.<br/>
    <b> </b>Beslemeli-kesikli fermantasyon.<br/>
    <b> </b> Sürekli fermantasyon.</p>
<p><strong>Diğer Enerji Kaynakları:</strong> Güneş, rüzgâr, dalga, jeotermal ve hidro elektrikenerji
    gibi temiz ve yenilenebilir enerji kaynaklarıdır.</p>
</html>