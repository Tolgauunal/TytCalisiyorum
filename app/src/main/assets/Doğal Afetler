<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}


    </style>
</head>
<h1>Doğal Afetler</span></h1>
<h2>Afet Nedir?</span></h2>
<p>En geniş anlamıyla afet insanlara zarar veren olaylardır. Doğal afet ise can ve mal kaybına yol
    açan doğal olaylardır. Bu doğal olayların oluşumunda insanların da etkisi olabilmektedir. Bu tür
    afetlere beşeri afet diyoruz. Bunlara örnek olarak, kazalar, kontrol edilmeyen nükleer
    etkinlikler, terör eylemleri, hava, su kirliliği, erozyon, heyelan, yangınlar, küresel ısınma
    verilebilir. insanların yaşamadığı alanlarda görülen olaylar can ve mal kaybına neden
    olmadığından afet kriterine girmemektedir.</p>
<h2>Afetlerin Genel Özellikleri</span></h2>
<p><strong><span style="color: #000000">&#8211;</span> </strong>Oluşumları doğa olayları ile
    ilişkilidir.<br/>
    <strong><span style="color: #000000">&#8211;</span> </strong>Can, mal ve doğal kaynak kaybına
    yol açarlar.<br/>
    <strong><span style="color: #000000">&#8211;</span> </strong>Kısa zamanda (aniden) meydana
    gelmesi.<br/>
    <strong><span style="color: #000000">&#8211;</span> </strong>Başladıktan sonra insanlar
    tarafından engellenememesidir.<br/>
    <strong><span style="color: #000000">&#8211;</span> </strong>Bir doğal afet başka bir doğal
    afetin oluşmasına neden olabilir.</p>
<h2><span style="color: #003366">Oluşumlarına Göre Doğal Afet Türleri</span></h2>
<p>Oluşum kökenlerine göre doğal afetleri üçe ayırabiliriz.</p>
<ol>
    <li>Yer kökenli(jeolojik) doğal afetler (deprem, tusunami, volkan püskürmesi vb.)</li>
    <li>Atmosfer kökenli(meteorolojik) doğal afetler (fırtına, sel, don, dolu, aşırı kar, çığ,
        yıldırım düşmesi, iklim değişikliği vb.)
    </li>
    <li>Biyolojik kökenli doğal afetler (salgın hastalıklar, böcek istilası vb.)</li>
</ol>
<p>Afetler doğurduğu doğrudan sonuçlar can kaybına, konut hasarına, toprak kaybına, tarımsal ürün
    kaybına, ulaşım yapılarının tahribine, haberleşmenin kesilmesine neden olur.</p>
<p>Afetlerin doğurduğu dolaylı sonuçlar işsizliğe, psikolojik etkiye (panik, korku),salgın hastalığa
    neden olur.</p>
<h3>1. Yer Kökenli (jeolojik ) Doğal Afetler</span></h3>
<p>Jeolojik kökenli afetler, kaynağını doğrudan yer kabuğundan veya yerin derinliklerinden alan afet
    türleridir. Bunların önüne geçmek mümkün değildir fakat tahribatını en aza indirmek, insanın
    elindedir. Jeolojik kökenli en çok görülen afetler şunlardır;</p>
<p><span style="color: #000000"><strong>&#8211; </strong></span>Deprem<br/>
    <span style="color: #000000"><strong>&#8211; </strong></span>Heyelan<br/>
    <span style="color: #000000"><strong>&#8211; </strong></span>Tsunami<br/>
    <span style="color: #000000"><strong>&#8211; </strong></span>Volkan Patlaması vb.</p>
<p><strong>Deprem Nedir?</strong></p>
<p>Yerkabuğu içerisinde kırılmaların meydana gelmesiyle oluşan titreşimler, dalgalar halinde
    yayılarak geçtikleri ortamı ve yeryüzünün sarsan olaylara <strong>deprem</strong> denir. Yer
    katmanlarında oluşan şok dalgalarının sebep olduğu olaylara deprem denir. Deprem, doğal afetler
    içerisinde yer alan afet türlerinden biridir. Birkaç saniye içerisinde gerçekleşen bu olayda,
    can ve mal kayıpları meydana gelir.</p>
<p>Depremin önüne geçmek mümkün değildir, ancak depremde yaşanacak tahribatın büyüklüğünü önlemek
    insanın elindedir. Depreme dayanıklı yerlerin inşa edilmesi, deprem esnasında insanların
    sığınacakları deprem sığınaklarının inşa edilmesi ve deprem esnasında bilinçli şekilde hareket
    edilmesi, yaşanacak can ve mal kaybını en aza indirebilir.</p>
<p><strong>Heyelan Nedir?</strong></p>
<p>Heyelan veya diğer adıyla “<strong>toprak kayması</strong>” da doğal afetler arasında incelenen
    afet türlerinden biridir. Zemini kaya veya yapay dolgu malzemesinden oluşan bir yamacın
    yerçekimi, eğim, su ve benzeri kuvvetlerin etkisinde kalması ile meydana gelen toprak kaymasına
    heyelan ismi verilir.</p>
<p>Heyelanlar, depremden farklı olarak çok kısa sürede meydana gelebildiği gibi uzun yıllar içinde
    de gerçekleşebilen olaylardır. Yeryüzünde çok sık meydana gelen toprak kayması olayları yaygın
    bir kütle hareketi çeşididir ve aşınmada önemli rol oynarlar. Türkiye’de toprak kaymasının en
    çok görüldüğü yer Karadeniz’in Doğu Karadeniz bölgesidir.</p>
<p><strong>Tsunami Nedir?</strong></p>
<p>Tsunami, okyanus ya da denizlerin tabanında oluşan deprem, gök taşı düşmesi, deniz altındaki
    nükleer patlamalar, volkan patlaması ve bunlara bağlı taban çökmesi, zemin kaymaları gibi
    tektonik olaylar sonucu denize geçen enerji nedeniyle oluşan uzun periyotlu deniz dalgasını
    temsil eder. Ayrıca kasırgalar da tsunamiye neden olabilmektedir. Önceleri tsunami dalgalarına
    med-cezir dalgaları da denmiştir. Tsunamilerin %80&#8217;i Pasifik Okyanusu&#8217;nda
    gerçekleşmektedir.</p>
<p><strong>Volkan Patlaması Nedir?</strong></p>
<p>Volkan patlaması, ergimiş olan içerdeki kütlenin (mağma) yerkabuğunun bir noktasından dışarıya
    çıkıp yayılmasıdır. Yerkabuğu üzerine çıkan mağma, “lav” ismini alır. Lavların soğuması ile
    volkanik kayaçlar meydana gelir. Mağmanın meydana gelişi, iç hareketler sırasında sürtünmelerden
    açığa çıkan enerji ile kayaçların erimesi sonucu olarak düşünülmektedir. Diğer bir düşünce
    olarak da, radyoaktif maddelerin biraraya gelmesi ile açığa çıkan ısı enerjisinin kayaçları
    eritici tesirinin olduğu kabul edilmektedir.</p>
<h3>2. Atmosfer Kökenli(meteorolojik) Doğal Afetler</span></h3>
<p>Dünya genelinde konu ele alınınca, doğal afetlerin büyük bir kısmını meteorolojik afetlerin
    oluşturduğu görülür. Yine bu tabloya göre<br/>
    dünyadaki doğal afetlerin en önemli üçünü de meteorolojik afetlerin oluşturduğu görülmektedir .
    Doğal afetlerin çeşitleri ve önem sıraları ülkeden ülkeye de değişmektedir. Başlıcaları
    şunlardır; sel, çığ, kuraklık, hortum, fırtınadır.</p>
<p><strong>Sel Nedir?</strong></p>
<p>Sel, sürekli yağan yağmur veya eriyen karın etkisiyle taşan bir su kaynağının sebep olduğu su
    taşkını olarak tanımlanabilir. Yıl boyunca bol yağış alan, deniz seviyesine yakın ve eğimi
    yüksek olan alanlarda daha sık bir şekilde görülür. Türkiye&#8217;de en yaygın rastlanılan doğal
    afet olarak göze çarpar. Selin sebep olduğu su akıntıları çevreye, insanlara, hayvanlara,
    yerleşim bölgelerine, tesislere, genel olarak etkili olduğu çevreye sosyo-ekonomik zarar
    verir.</p>
<p><strong><span style="color: #000000">&#8211;</span> </strong>Mevsim normallerinde beklenen
    miktardan fazla yağış olmasından dolayı dere yataklarının,nehirlerin,çayların taşması,<br/>
    <strong><span style="color: #000000">&#8211;</span> </strong>Kış mevsiminde yağmış olan karın
    sıcakların etkisi ile erimesi ve dere yataklarının gelen su kütlesini taşıyamamasısele sebep
    olan bazı nedenlerdir.</p>
<p><strong>Çığ Nedir?</strong></p>
<p>Çığ, genellikle bitki örtüsü olmayan engebeli, dağlık ve eğimli arazilerde, vadi yamaçlarında
    tabakalar halinde birikmiş olan kar kütlesinin iç ve/veya dış kuvvetlerin etkisi ile başlayan
    bir ilk hareket sonucu (tetiklenen), yamaçtan aşağıya doğru hızla kayması olarak tanımlanır.</p>
<p>Çığ kısaca, kar tabakası veya tabakalarının iç ve dış kuvvetler etkisi ile yamaç eğim yönünde
    gösterdiği akma hareketidir. Kar tabakalarının birbirlerinden farklı özellikleri olacağından;
    çığ, bazen diğer bir tabaka üzerinde kayan bir tabaka veya tabakalar ile veya tüm tabakaların
    zemin üzerinde topluca kaymaları sonucunda oluşur.</p>
<p><strong>Kuraklık Nedir?</strong></p>
<p>Kuraklık, bir havzaya düşen yağış miktarının o havzada gerçekleşen buharlaşma miktarından az
    olmasıdır. Kuraklığın en önemli etkisi, hayati öneme sahip olan su kıtlığına neden
    olmasıdır.</p>
<p>Kuraklık bazı yerlerde sürekli yaşanmaktadır. Bu tür bölgelerde yıllık yağış miktarı 200 mm’nin
    altındadır. Kuzey Afrika’da yer alan Sahra, Güney Afrika’da yer alan Kalahari, Asya kıtasında
    yer alan Arabistan, Tar, İran ve Orta Asya çölleri, Avustralya’nın orta ve batısı, Güney
    Amerika’da yer alan Atakama Çölü ile Kuzey Amerika’nın batısında yer alan çöller yeryüzünün
    sürekli çölleridir. Bir de yarı kurak bölgelerde bazı zamanlarda görülen kuraklık vardır.</p>
<p><strong>Hortum Nedir?</strong></p>
<p>Hortum, kümülüs bulutları ile bağlantılı olarak silindir şeklinde dönerek gezen bir rüzgar
    türüdür. Bu hortum bulutlardan yere kadar uzanır ve büyük yıkıcı güce sahip olan bir doğa
    felaketidir. Bir denizin ya da gölün üzerinde meydana gelen bir hortum yerden emdiği sular ile
    bir su hortumu oluşturur.</p>
<p><strong>Fırtına Nedir?</strong></p>
<p>Fırtına, çok şiddetli esen rüzgarın meydana getirdiği hava hareketleridir. Bu rüzgar türü, bazen
    insanlar için oldukça tehlikeli hale gelebilmektedir.</p>
<p>Fırtınanın oluşmasına sadece rüzgar neden olmayabilir. Bazı meteorolojik olayların da, fırtına
    oluşumuna katkısı vardır. Bu meteorolojik olaylar ise, kar, dolu ve yağmur gibi olaylardır. Bir
    rüzgarın esme şiddeti 60 km ve üstüne çıkıyorsa, bu fırtınanın başlangıcı anlamına gelmektedir.
    Bu hız, fırtınanın şiddetine göre, 120 km ye kadar çıkabilmektedir.</p>
<p>Fırtınanın oluşumu, deniz ve okyanus gibi su kütleleri ile, kara kütleleri arasında farklılık
    göstermektedir. Deniz ve okyanuslarda fırtınaların başlama sebebi, buralarda esen çok şiddetli
    rüzgarlardır. Karalarda meydana gelen fırtınalar ise, rüzgarın yanında, gök gürültüsü, yağmur,
    yıldırım ve şimşek gibi doğa olaylarıyla oluşmaktadır. Gök gürültüsü ve yağmur ile oluşan
    fırtınalar ise, oldukça tehlikelidir.</p>
<h3>Biyolojik Kökenli Doğal Afetler</span></h3>
<p>Doğal koşulların etkisi altında, canlıların sebep olduğu erozyon, orman yangınları, biyolojik
    istilalar ve salgınların neden olduğu afet<br/>
    türleridir.</p>
<p><strong>Salgın Hastalık Nedir?</strong></p>
<p>Epidemiyolojide, salgın belli bir insan popülasyonunda, belli bir periyotta, yeni vakalar gibi
    görülen ancak önceki tecrübelere göre beklenenden fazla etki gösteren hastalıktır.</p>
<p>&nbsp;</p>
</html>