<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    </style>
</head>
<p><strong>NEM ve YAĞIŞLAR</strong></p>
<p>Atmosfer içerisindeki subuharına <strong>nem </strong>denir. Nem <strong>higrometre </strong>adı
    verilen aletle ölçülür. Havanın nemi gram (gr) olarak ifade edilmektedir.</p>
<p><strong>1. Mutlak Nem: </strong>1m<sup>3</sup> hava içerisinde bulunan subuharının gr olarak
    ağırlığına <strong>mutlak nem </strong>denir. Mutlak nem, sıcaklık ve buharlaşmanın fazla olduğu
    Ekvatoral bölgelerde çok, soğuk kutup bölgeleri ile yüksek dağlarda azdır.</p>
<p><strong>2. Maksimum Nem:</strong> 1m<sup>3</sup> havanın belli sıcaklıkta taşıyabileceği en fazla
    nem miktarına <strong>maksimum nem </strong>denir. Maksimum nem sıcaklığa bağlı olarak değişir.
    Sıcaklık arttıkça hava genişleyeceğinden taşıyabileceği nem miktarı artar. Sıcaklık azaldıkça
    hava daralır ve böylece taşıyabileceği nem miktarı azalır. Sıcaklıkla maksimum nem doğru
    orantılıdır.</p>
<p><strong>3. Bağıl Nem (Nisbi nem):</strong> Mutlak nemin maksimum neme oranı havanın neme doyma
    oranını verir. Bu orana bağıl nem denir.<br/>
    Yüzde (%) olarak ifade edilir.</p>
<p><img src="images/cografya/iklim/i21.gif"
        alt="derscalisiyorum.com.tr"/></p>
<p><strong>Bağıl nem </strong>ile sıcaklık ters orantılıdır. Sıcaklık düştükçe maksimum nem
    azalacağından, bağıl nem yükselir. Sıcaklık değerleri yükseldikçe, maksimum nem artacağından
    <strong>bağıl nem </strong>düşer.</p>
<p>Bağıl nem çöl bölgelerinde ve kara içlerinde az, Ekvatoral bölge gibi yağışlı bölgelerde ve deniz
    kıyılarında çoktur.</p>
<p><strong>YOĞUNLAŞMA</strong></p>
<p>Havadaki su buharının, tekrar sıvı ya da katı haldeki suya dönüşmesine
    <strong>yoğunlaşma </strong>denir.</p>
<p>Yoğunlaşmanın meydana gelmesi havanın nem bakımından doyma noktasını aşmasına bağlıdır. Havadaki
    bağıl nemin yüzde 100′e ulaştığı noktaya <strong>doyma noktası </strong>denir. Doyma noktası
    aşıldığı takdirde hava su buharının fazlasını taşıyamaz. Fazla olan su buharı sıvı ya da katı
    hale dönüşür.</p>
<p>Yoğunlaşma sonucunda çok küçük su taneciklerinin biraraya gelmesiyle <strong>bulutlar</strong>
    oluşur. Bulutlar oluştukları yükseklikler dikkate alınarak üç gruba ayrılır.</p>
<p><strong>Yüksek bulutlar</strong> (Sirüs’ler)<strong>: </strong>Saçak, tüy, ya da ince iplikler
    biçimindeki bulutlardır. Yüksek bulutlar genelde yağış getirmezler. Bunlar, bir siklonun
    yaklaştığının ve havanın bozacağının habercisidirler.</p>
<p><strong>Orta yükseklikteki bulutlar </strong>(Kümülüs’ler)<strong>:</strong> Kümeler biçimindeki
    bulutlardır. Genelde alt kısımları düz ve siyah olur. Alt kısımlarının düz olmasının nedeni
    yoğunlaşmanın aynı seviyeden başlamasıdır. Siyah olmasının nedeni ise iri su taneciklerinden
    oluşmasıdır. Bu gruptaki bazı bulutlar yükseklere doğru büyür ve sağanak şeklinde şiddetli
    yağmurlar getirir.</p>
<p><strong>Alçak bulutlar </strong>(Stratüs’ler)<strong>:</strong> Yer’in üstünde, asılı gri bir
    tabaka gibi duran koyu renkli bulutlardır. Genelde yağışlara yol açarlar.</p>
<p>Belirli bir anda gökyüzünün bulutlarla kaplı kısmının tüm gökyüzüne olan oranına <strong>bulutluluk </strong>denir.
    Bulutluluk oranı çeşitli aynalardan oluşan ve <strong>nefometre </strong>adı verilen bir aletle
    ölçülür. Buna göre, gökyüzünün oranı 10 kabul edilerek;</p>
<p>• 0 – 2 oranı <strong>Açık hava</strong>yı</p>
<p>• 2 – 8 oranı <strong>Bulutlu hava</strong>yı</p>
<p>• 8 – 10 oranı <strong>Kapalı hava</strong>yı ifade eder.</p>
<p><strong>Sis</strong>, ise yeryüzüne çok yakın oluşmuş ya da yeryüzüne çökmüş bulutlardır. Sıcak
    ve nemli bir havanın daha soğuk bir yerle teması sonucu sis oluşur. Sıcak ve soğuk hava
    kütlelerinin karşılaşması da sislere yol açar.</p>
<p><strong>YAĞIŞ TÜRLERİ ve ETKİLERİ </strong></p>
<p>Atmosferdeki subuharının yoğunlaşarak sıvı ya da katı biçimde yeryüzüne düşmesine
    <strong>yağış</strong> denir. Başlıca yağış türleri şunlardır:</p>
<p><strong>1. Çiy:</strong> Havadaki subuharının soğuk zeminler üzerinde, su tanecikleri şeklinde
    yoğunlaşmasıyla oluşur. Özellikle bahar aylarında görülür.</p>
<p><strong>2. Kırağı: </strong>Havadaki subuharının soğuk cisimler üzerinde, 0°C den düşük
    sıcaklıklarda kristaller şeklinde yoğunlaşmasıyla oluşur. Sonbahar aylarında ya da kış
    başlarında görülür.</p>
<p><strong>3. Kırç: </strong>Havadaki subuharının çok soğumuş ağaç dalları, tel, saçak, vb. cisimler
    üzerinde yoğunlaşarak buz tabakası haline gelmesidir. Kırağıdan ayrılan yönü, kristallerin üst
    üste yığılarak buz tabakası haline gelmesidir.</p>
<p><strong>4. Yağmur</strong>: Bulutu oluşturan su taneciklerinin büyümesiyle oluşan su
    damlalarıdır. Yoğunlaşmanın devam etmesi ile ağırlığı artan su damlaları yağış şeklinde yere
    düşer.</p>
<p><strong>5. Kar:</strong> Su buharının, yükseklerde 0°C nin altında yavaş yavaş yoğunlaşmasıyla
    oluşan buz kristalleri yere düşer. Bu tür yağışlara <strong>kar</strong> denir.</p>
<p><strong>6. Dolu:</strong> Hava sıcaklığının birden bire ve büyük ölçüde azalması sonucu yağmur
    damlaları donarak buz parçacıkları halinde yere düşer. Bu yağışlara da<strong> dolu </strong>denir.
</p>
<p><strong>YAĞIŞLARIN OLUŞMA BİÇİMLERİ<br/>
</strong>(OLUŞUM NEDENLERİNE GÖRE YAĞIŞLAR)</p>
<p><strong>1. Yamaç Yağışları </strong>(Orografik Yağışlar)</p>
<p>Nemli hava kütlelerinin, yatay yönde hareket ederken dağ yamaçlarına çarparak yükselmesi ve
    soğuması sonucu oluşan yağışlardır.</p>
<p>Dünya’da en çok, Güneydoğu Asya’da, Orta kuşaktaki karaların batı kıyılarında ve sıcak kuşaktaki
    karaların doğu kıyılarında görülür.</p>
<p><img src="images/cografya/iklim/i22.gif"
        alt="derscalisiyorum.com.tr"/></p>
<p>Türkiye’de ise, Toroslar’ın güneybatıya, Karadeniz Dağları ile Yıldız Dağları’nın kuzeye bakan
    yamaçlarında fazlaca görülür.</p>
<p><strong>2. Konveksiyonel Yağışlar </strong>(Yükselim Yağışları)</p>
<p>Güneşli ve rüzgârsız günlerde ısınan hava yükselerek soğur. Belli bir yükseltiden sonra nemin
    yoğunlaşması ile yağış meydana gelir.</p>
<p>Dünya’da en çok, Ekvatoral bölgede rastlanır. Türkiye’de ise, İç Anadolu Bölgesi’nde İlkbahar’da
    görülen yağışlar konveksiyonel yağışlardır. Bu yağışlar halk arasında <strong>kırkikindi
        yağışları </strong>olarak bilinir.</p>
<p><strong>3. Cephe Yağışları </strong>(Frontal Yağışlar)</p>
<p>Sıcak ve soğuk hava kütlelerinin karşılaşma alanlarında meydana gelen yağışlardır.</p>
<p><img src="images/cografya/iklim/i23.gif"
        alt="derscalisiyorum.com.tr"/></p>
<p>Dünya’da en çok, Orta kuşakta ve 60° enlemleri civarında görülür. Türkiye’de, özellikle kış
    mevsiminde görülen yağışların çoğu cephesel kökenlidir.</p>
<p><strong>YAĞIŞLARIN YERYÜZÜNE DAĞILIŞI</strong></p>
<p>Genel hava dolaşımı, kara ve deniz dağılışı, yerşekilleri yükselti gibi nedenlerden dolayı
    yeryüzünün her tarafı aynı oranda yağış almaz.</p>
<p>Dünya üzerinde;</p>
<ul>
    <li><strong>En yağışlı bölgeler; </strong>Ekvatoral bölge, Muson bölgeleri ve Orta kuşak
        karalarının batı kıyılarıdır.
    </li>
    <li><strong>En kurak bölgeler ise;</strong> Orta kuşak karalarının dağlarla çevrili iç
        kısımları, dönenceler civarı, çevresine göre, alçakta kalmış yerler ve kutup çevreleridir.
    </li>
</ul>

</html>