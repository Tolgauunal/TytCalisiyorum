<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    </style>
</head>
<h2 style="text-align: center"><a name="1"></a><span
        style="color: #000080">Canlılık ve  Enerji</span></h2>
<p>Bir sistemin iş yapabilme yeteneğine enerji denir. Bütün canlıların temel enerji kaynağı ise
    güneştir. Canlıların enerjiyi bir biçimden diğerine dönüştürme yeteneği sayesinde yaşam devam
    eder. Enerji, bir biçimden diğerine dönüşürken mutlaka bir bölümü ısı enerjisi hâlinde çevreye
    yayılır.</p>
<p><strong>Canlılar dünyasında üç ana tip enerji dönüşümü vardır.</strong></p>
<p><span style="color: #000080"><strong>I. tip enerji dönüşümü:</strong></span> Fotosentez olayı ile
    güneşin ışınım enerjisi organik bileşiklerin bağlarındaki kimyasal enerjiye dönüşür. Kimyasal
    enerji fotosentezle üretilen organik moleküllerdeki kimyasal bağlarda depolanır.</p>
<p><span style="color: #000080"><strong>II. tip enerji dönüşümü:</strong> </span>Organik
    bileşiklerdeki kimyasal bağ enerjisinin, hücresel solunum sırasında hücre içinde kullanılabilen
    yüksek enerjili fosfat bağlarına dönüşümü. Yani ATP sentezlenmesi (fosforilasyon) olayıdır.</p>
<p><span style="color: #000080"><strong>III. tip enerji dönüşümü:</strong> </span>ATP nin yüksek
    enerjili fosfat bağlarının hidroliz reaksiyonlarıyla kopartılması şeklinde başlayan dönüşümdür.
    Açığa çıkan ATP enerjisi farklı enerji türlerine dönüştürülerek kullanılır. Örneğin bu enerji
    hareket ederken kaslarınızda kinetik enerjiye, düşünürken sinir hücrelerinizde elektrik
    enerjisine dönüştürülür. Bunun yanı sıra ateş böceği gibi bazı canlılar kimyasal enerjiyi ışık
    enerjisine dönüştürebilen sistemlere sahiptir.</p>
<p>Besinleri oluşturan organik moleküller bir dizi kimyasal tepkimeyle yıkılarak enerji açığa
    çıkarılır. Hücrede gerçekleşen kimyasal tepkimelerin hepsine birden <strong>metabolizma</strong>
    adı verilir. Metabolizma, yapım ve yıkım reaksiyonlarından oluşur Basit moleküllerden karmaşık
    yapılı moleküllerin sentezlendiği reaksiyonlara yapım reaksiyonları
    <strong>(anabolizma)</strong> denir.</p>
<p>Amino asitlerden proteinlerin sentezlenmesi bir yapım reaksiyonudur. Karmaşık moleküllerin daha
    basit moleküllere parçalandığı reaksiyonlar ise yıkım reaksiyonu <strong>(katabolizma)</strong>
    olarak adlandırılır.</p>
<p>Hücrede iş yapmak için kullanılabilen enerjiye serbest enerji denir. Hücrede gerçekleşen kimyasal
    tepkimeler serbest enerji değişimine göre iki gruba ayrılır.</p>
<p>Hücrede iş yapmak için kullanılabilen enerjiye serbest enerji denir. Hücrede gerçekleşen kimyasal
    tepkimeler serbest enerji değişimine göre iki gruba ayrılır.</p>
<p><span style="color: #000080"><strong>Ekzergonik tepkime:</strong> </span>Enerji açığa çıkaran
    tepkimelere (enerji veren) denir.<br/>
    <strong><span style="color: #ff0000">Örnek olarak:</span></strong> Defosforilasyon, oksijenli ve
    oksijensiz solunum solunum…</p>
<p><span style="color: #000080"><strong>Endergonik tepkime:</strong> </span>Gerçekleşmesi için
    enerjiye ihtiyaç duyulan tepkimelerdir.<br/>
    <span style="color: #ff0000"><strong>Örnek olarak:</strong></span> Fosforilasyon, fotosentez
    sırasında organik moleküllerin sentezlendiği reaksiyonlar, bütün biyosentez reaksiyonları,
    kasların kasılmasını, aktif taşıma, hücre bölünmesi ve sinirsel iletimi sağlayan reaksiyonlar
    endergoniktir.</p>
<p>Besinleri oluşturan organik moleküllerde depolanmış olan kimyasal enerjinin miktarı çok
    yüksektir. Bu enerjinin tamamı tek seferde ortaya çıkarılsaydı hücreye zarar verirdi. Ancak
    hücre, organik moleküllerdeki enerjiyi adım adım ortaya çıkararak daha küçük birimler hâlinde
    <span style="color: #000080"><strong>ATP</strong></span> molekülünün yapısında depolar ve enerji
    gerektiren tüm faaliyetlerde A<span style="color: #000080"><strong>TP</strong></span>’yi
    kullanır.</p>
<h3><span style="color: #0000ff">ATP Molekülün Yapısı</span></h3>
<p>Adenin bazı, Riboz şekeri (pentoz) ve üç fosfat grubundan (fosforik asit) oluşur. Adenin bazına
    ribozun glikozit bağı ile bağlanmasıyla adenozin nükleozit oluşur. Fosfat ile şeker arasında
    ester bağı bulunur.</p>
<p><strong>Özellikleri:</strong><br/>
    <strong><span style="color: #000000">&#8211;</span> </strong>Yapısında iki yüksek enerjili
    fosfat bağları bulunur<br/>
    <strong><span style="color: #000000">&#8211;</span> </strong>Canlının tüm yaşamsal olaylarında
    kullandığı enerji kaynağıdır<br/>
    <strong><span style="color: #000000">&#8211;</span> </strong>Kolayca başka enerji formlarına
    dönüştürülebilir.(Elektrik,ısı,kimyasal bağ ,osmotik,ışık vb.)<br/>
    <strong><span style="color: #000000">&#8211;</span> </strong>Bütün reaksiyonlara
    katılabilir<br/>
    <strong><span style="color: #000000">&#8211;</span> </strong>Her hücre kendi ATP sini kendi
    sentezler<br/>
    <strong><span style="color: #000000">&#8211;</span> </strong>Hücrede sitoplazma,mitokondri ve
    kloroplastlarda sentezlenir<br/>
    <strong><span style="color: #000000">&#8211;</span> </strong>Hücre yaşamsal olaylarında
    sitoplazmada veya mitokondride üretilen ATP kullanılır<br/>
    <strong><span style="color: #000000">&#8211;</span> </strong>Kloroplastlarda sentezlenen ATP
    organik madde sentezi ve kloroplastlardaki diğer yaşamsal olaylarda kullanılır<br/>
    <strong><span style="color: #000000">&#8211;</span> </strong>Yüksek enerjili son fosfat bağının
    kopması ile ortama 7300 cal enerji verilir.<br/>
    <strong><span style="color: #000000">&#8211;</span> </strong>Hücrelerde ADP nin sistemden enerji
    alarak kendine bir fosforik asit bağlayıp ATP haline gelmesine<strong> fosforilasyon</strong>
    denir.</p>
<p><strong>Fosforilasyon 3 farklı şekilde gerçekleşebilir. Bunlar;</strong></p>
<p><strong><span style="color: #000080">Substrat düzeyinde fosforilasyon:</span></strong> Enzimatik
    reaksiyonlarla ATP sentezdir. Bu şekilde ATP sentezi enzimlerin substratlarından kopardıkları
    fosfat grubunu ADP molekülüne aktarmaları sayesinde olur. Oksijenli ve oksijensiz solunumda
    ortak olarak gözlenir.</p>
<p><span style="color: #000080"><strong>Oksidatif fosforilasyon:</strong></span> Yükseltgenme
    indirgenme tepkimeleri neticesinde ATP sentezidir.</p>
<p><span style="color: #000080"><strong>Fotofosforilasyon:</strong></span> Işık enerjisiyle ATP
    sentezidir. Sonuç olarak, ATP&#8217;nin hücredeki rolü ekzergonik reaksiyonlarla endergonik
    reaksiyonlar arasında kontrolü enerji transferi olarak özetlenebilir.</p>
<h2 style="text-align: center"><a name="2"></a><span style="color: #000080">Fotosentez</span></h2>
<h3><span style="color: #0000ff">Fotosentez Nedir?</span></h3>
<p>Bitkilerin CO2 ve H2O gibi inorganik maddelerden güneş enerjisi ve klorofil yardımı ile organik
    besin üretmeleridir. Bu sırada atmosfere yan ürün olarak O2 verilir. İnorganik maddelerden
    organik maddeler (besin) üretmektir.</p>
<p><span style="color: #000080"><strong>Fotosentez Denklemi:</strong></span> 6CO2 + 6H2O &#8212;&#8211;(Işık/Klorofil)&#8212;&#8212;&#8212;&#8211;C6H12O6
    + 6O2</p>
<h3><span style="color: #0000ff">Fotosentezin Canlılar İçin Önemi</span></h3>
<p><strong><span style="color: #000000">&#8211;</span> </strong>Fotosentez ile havada canlıların
    kullanmadığı kirli gaz olan karbondioksit (CO2) alınır ve onun yerine atmosfere temiz hava olan
    oksijen verilir. Yani kısaca fotosentez havayı temizler.<br/>
    <strong><span style="color: #000000">&#8211;</span> </strong>Fotosentezin ana ürünü oksijendir.
    Atmosferde yer alan oksijenin %30 kara bitkilerinin fotosentezi sonucu, %70 ise deniz ve
    okyanuslarda bulunan bitkiler algler ve bazı bakteriler tarafından sağlanmaktadır.<br/>
    <strong><span style="color: #000000">&#8211;</span> </strong>Fotosentez ile güneş enerjisi daha
    sonra kullanılabilecek enerji türlerine dönüştürülür.<br/>
    <strong><span style="color: #000000">&#8211;</span> </strong>Güneş enerjisini kullanılarak
    havadaki karbondioksit, nişasta ve diğer yüksek enerjili karbonhidratlara dönüştürülür.<br/>
    <strong><span style="color: #000000">&#8211;</span> </strong>Fotosentez olayı ile güneş
    ışıklarındaki enerji bitkilere bitkilerde farklı enerji türlerine dönüştürüldüğü için biz
    insanlar ve diğer canlılar bu bitkileri yiyerek enerji ve besin elde etmiş oluruz.<br/>
    <strong><span style="color: #000000">&#8211;</span> </strong>Biz insanların kullanmış olduğu
    odun, kömür, petrol ve doğalgaz gibi enerjiler fotosentez olayı ile elde edimiş enerji
    türleridir.<br/>
    <strong><span style="color: #000000">&#8211;</span> </strong>Fotosentez olayı ile canlılar için
    büyük öneme sahip olan karbondioksit-oksijen dengesi sağlanır.<br/>
    <strong><span style="color: #000000">&#8211;</span> </strong>Üreticiler olarak adlandırılan
    canlıların fotosentez yapması ile dünyadaki ısı dengesi sağlanmaktadır.<br/>
    <strong><span style="color: #000000">&#8211;</span> </strong>Bitkiler yaptıkları fotosentez
    sonucu oksijen ve glikoz (basit şeker) üretirler.<br/>
    <strong><span style="color: #000000">&#8211;</span> </strong>Fotosentez ile enerji dönüşümü
    yapan bitkileri tüketerek biz insanlar enerji elde etmiş oluruz. Bu bitkileri tüketen
    hayvanlarıda tüketerek daha farklı enerji ve besini tüketmiş oluruz.</p>
<h3><span style="color: #0000ff">Fotosentezin Evreleri</span></h3>
<p>Fotosentez, iki ana basamakta gerçekleşir.</p>
<p><span style="color: #000000"><strong>&#8211; </strong></span>Birinci basamakta ışık enerjisi,
    hücrenin doğrudan kullanabileceği kimyasal enerjiye dönüştürülür. Dönüşüm sırasında mutlaka ışık
    enerjisi kullanıldığından bu olaya <strong><span style="color: #000080">ışığa bağımlı reaksiyonlar</span></strong>
    denir.</p>
<p><span style="color: #000000"><strong>&#8211; </strong></span>İkinci basamakta CO2 kullanılarak
    birinci basamaktan gelen ATP ve NADPH molekülleri yardımıyla organik madde sentezlenir. Bir dizi
    kimyasal tepkimelerin gerçekleştiği bu basamağa <span style="color: #000080"><strong>ışıktan bağımsız reaksiyonlar</strong> </span>denir.
</p>
<h4><span style="color: #0000ff">Işığa Bağlı Reaksiyonlar</span></h4>
<p>Işığa bağımlı reaksiyonlar; ökaryot hücrelerdeki kloroplastın granalarında, prokaryotların hücre
    zarı kıvrımlarında gerçekleşir. Bu reaksiyonlar ışık olmadan gerçekleşmez. Bu evrede; ışık
    enerjisi, kimyasal enerjiye dönüştürülüp ATP içerisinde geçici olarak depolanır. Ayrıca klorofil
    tarafından soğurulan ışığın bir kısmı ile su molekülleri parçalanır. Bu olaya <span
            style="color: #000080"><strong>fotoliz</strong></span> denir.</p>
<p>Suyun parçalanması ile açığa çıkan hidrojenler (H+), bir çeşit koenzim olan NADP+ (nikotinamid
    adenin dinükleotit fosfat) ile tutularak NADPH molekülü üretilir. Fotoliz sonucu açığa çıkan
    oksijenin fazlası, atmosfere bu evrede verilir.</p>
<p>1937 yılında ortamda ışık, su ve uygun bir hidrojen yakalayıcısı bulunduğunda kloroplastların CO2
    olmadan O2 oluşturabildiklerini görmüştür. Elektron alıcısının sudaki hidrojeni tutarak oksijeni
    serbest bırakmasına bu nedenle <span
            style="color: #000080"><strong>Hill reaksiyonu</strong></span> adı verilmiştir.</p>
<p>Işığa bağımlı reaksiyonlarda ATP sentezi için klorofilin ışığı soğurması ve ışık tarafından
    uyarılmış elektronların klorofilden ayrılması gerekir. Elektronlardaki enerjiden ATP sentezi
    yapılabilmesi için elektronları tutabilecek bir sisteme ihtiyaç duyulur. Bu amaçla
    kloroplastların granumlarında elektron taşıma sistemi (ETS) yer alır.</p>
<p>Klorofilden ayrılan elektronlar, yükseltgenme ve indirgenme kurallarına göre ETS’de bulunan bir
    molekülden diğerine aktarılır. Bu aktarım sırasında elektronlardaki enerjinin bir kısmı ile ATP
    sentezlenirken bir kısmı da ısı enerjisi şeklinde sistemden uzaklaştırılır. Bu şekilde ışık
    enerjisi yardımıyla ATP sentezlenmesine <strong>fotofosforilasyon</strong> denir.</p>
<p>Işığa bağımlı reaksiyonlar sırasında üretilen NADPH ve ATP ışıktan bağımsız reaksiyonlara
    aktarılarak organik madde sentezinde kullanılır.</p>
<h4><span style="color: #0000ff">Işıktan Bağımsız Reaksiyonlar</span></h4>
<p>Işıktan bağımsız reaksiyonlar kloroplastın stromasında gerçekleşir. Enzimatik yönü yüksek olan
    tepkimeler olduğu için sıcaklık değişimlerine karşı hassastır.</p>
<p>CO2, ATP ve NADPH kullanılarak basit şekerler sentezlenir.CO2 atmosferden alınır. NADPH
    yükseltgenir.</p>
<p>Işık doğrudan kullanılmadığı için bu aşamaya ”<span style="color: #000080"><strong>ışıktan bağımsız reaksiyonlar</strong></span>”
    adı verilir. Işıktan bağımsız reaksiyonlar rubisko (ribuloz bifosfat karboksilaz) enzimi
    sayesinde 5 karbonlu RDP (ribuloz difosfat) molekülüne CO2 eklenerek 6C’lu kararsız bir ara
    bileşiğin oluşması ile başlar.</p>
<p>-6C’lu kararsız ara bileşik enzimlerle parçalanır ve iki molekül 3C’lu fosfogliserik asit (PGA)
    oluşur. PGA’dan, ATP ve NADPH harcanarak fosfogliseraldehit (PGAL) oluşur. PGAL’in bir kısmından
    ribuloz mono fosfat (RMP) sonra da RDP sentezlenerek ışıktan bağımsız reaksiyonların sürekliliği
    sağlanmış olur.</p>
<p>Işıktan bağımsız tepkimelerde üretilen PGAL, deyim yerinde ise her derde deva bir moleküldür
    diyorum. Çünkü; PGAL’in bir kısmından önce ribuloz mono fosdat (RMP) sonra da RDP sentezlenerek
    ışıktan bağımsız reaksiyonların sürekliliği sağlanmış olur. PGAL’in bir kısmından ise glikoz
    sentezlenir. Glikozun fazlası lökoplastlarda nişastaya dönüştürülerek bitkinin kök tohum, ve
    meyve gibi yapılarında depo edilir.</p>
<p>PGAL&#8217;in bir bölümü yağ asidi ve gliserol yapımında kullanılır. Bir bölümü ile de amino
    asit, vitamin ve organik bazlar sentezlenir. Bu dönüşümler sırasında topraktan su ile alınan N,
    S, Fe, Mg gibi mineral maddeler de kullanılabilir.</p>
<h3><span style="color: #0000ff">Fotosentez Hızını Etkileyen Faktörleri</span></h3>
<p>Fotosentetik bir hücrenin birim zamanda ortamdan aldığı CO2 veya ürettiği O2 miktarı fotosentez
    hızını gösterir. Fotosentez aynı anda birden çok faktörün etkisi altındadır. Bu durumda
    fotosentezin hızını, (bitkinin ihtiyacına göre) miktarı en az olan faktör belirler. Buna <span
            style="color: #000080"><strong>minimum yasası</strong> </span>denir.</p>
<p>Fotosentez hızını etkileyen faktörler çevresel ve genetik olmak üzere ikiye ayrılır.</p>
<h3><span style="color: #0000ff">Çevresel Faktörler</span></h3>
<p><span style="color: #0000ff"><strong>1. Karbondioksit Miktarı</strong></span></p>
<p>Fotosentez olayının karanlık evresinde işlev gören karbondioksit (CO2), ışıktan bağımsız
    fotosentez tepkimelerinin başlaması için olmazsa olmazdır.</p>
<p>Karbondioksit miktarının artmasıyla orantılı olarak fotosentez hızıda artar ancak daha sonra
    sabit kalır. Karbondioksitin artmasına rağmen fotosentez hızının sabit kalmasının nedeni ise
    ortamda bulunan karbondioksit (CO2) yoğunluğu belirli bir sınırın altına düşerse bitki
    fotosentez yapamaz. Bu sınır biyoloji kitapların yaklaşık olarak % 0,005 olarak geçmektedir.</p>
<p>Kalsiyum hidroksit veya potasyum hidroksit gibi karbondioksit bağlayan bileşiklerin bulunduğu
    ortamlarda fotosentez gerçekleşmez.</p>
<p><span style="color: #0000ff"><strong>2. Işık Şiddeti</strong></span></p>
<p>Bitkiler ışıksız ortamda fotosentez yapamaz. Işık, fotosentezin ışığa bağımlı tepkimelerinde ATP
    ve NADPH+H+ sentezlenmesinde kullanılır. Işık şiddeti arttıkça fotosentez hızı belirli bir
    seviyeye kadar artar, sonra sabit kalır.</p>
<p><span style="color: #0000ff"><strong>3. Işığın Dalga Boyu</strong></span></p>
<p>Daha önceki yazılarımızı okuduysanız Theodore Engelmann adlı biyoloji bilim insanın yapmış olduğu
    Engelman deneyi ile ışığın dalga boyunun fotosentez hızına etkisi belli olmaktadır. Engelmann
    beyaz ışığı prizmadan geçirerek kırmızı, turuncu, mor, sarı, yeşil ve mavi ışınları ayırmış,
    yeşil alg ve oksijenli solunum yapan bakterilerin bu ışınlarındaki etkisine bakmıştır.</p>
<p>Engelman deneyinin sonucu olarak, bakteriler en fazla mavi ve mor dalga boylarında en az ise
    yeşil dalga boylarında fotosentez yapmıştır. Işığın dalga boyunun fotosentez hızına etki eden
    faktörler arasında yer alması engelman deneyi kanıtlanmıştır.</p>
<p>Fotosentez hızı en çok mavi ve mor dalga boylarında artmaktadır. fotosentez hızının en aza indiği
    ışık dalga boyu ise yeşildir.</p>
<p><span style="color: #0000ff"><strong>4. Su Miktarı</strong></span></p>
<p>Fotosentezin ışığa bağımlı reaksiyonlarında su, iyonlarına ayrılarak fotositem II için elektron,
    NADP için hidrojen ve atmosfer için oksijen kaynağı olarak kullanılmaktadır. Bitkide su miktarı
    yüzde 15’in altına düşerse enzimler duracağı için bitkide fotosentez yapmaz. Suyun yapısında yer
    alan hidrojen ve oksijen ile bitkiler fotosentez olayını gerçekleştirir.</p>
<p><span style="color: #0000ff"><strong>5. Mineraller</strong></span></p>
<p>Minerallerin fotosentez hızına etkisi nedir? diye düşünebilirsiniz. Ancak mineraller sadece
    biyokimyasal süreçlerde yer almaz bu görevi dışında mineraller fotosentez olayını gerçekleştiren
    elemanların yapısı içerisinde yer alır. Örneğin demir minerali, ETS elemanlarından ferrodoksinin
    ve klorofil sentezini katalizleyen bir enzimin yapısında yer almaktadır.</p>
<p><span style="color: #0000ff"><strong>6. Ortamın PH Değeri</strong></span></p>
<p>Fotosentez, özellikle ışığa bağımlı olmayan reaksiyonların enzimatik yönü yüksek olduğundan,
    enzimler de belirli pH aralıklarında çalıştıklarından dolayı ortam pH’ı fotosentez hızını
    etkiler.</p>
<h3><span style="color: #0000ff">Genetik Faktörler</span></h3>
<p><span style="color: #0000ff"><strong>1. Kloroplast Sayısı</strong></span></p>
<p>Fotosentez, kloroplastlarda gerçekleşir. Yapraktaki kloroplast ve klorofil miktarı arttıkça
    fotosentez hızı da artar. Koyu yeşil yapraklı bitkilerde kloroplast miktarı fazladır.</p>
<p>Yaprakta fotosentezin en yoğun gerçekleştiği bölüm kloroplast ve klorofil miktarı en fazla olan
    palizat parankimasıdır.</p>
<p><span style="color: #0000ff"><strong>2. Yaprak Yapısı ve Sayısı</strong></span></p>
<p>Fotosentez bitkilerin yapraklarında gerçekleştiği için yapraklarında yüzey genişliği ve sayısı
    arttıkça fotosentez hızı da artmaktadır. Bu bilgilere ek olarak bitkinin güneş gören üst kısmı
    alt kısmına oranla daha fazla fotosentez yapmaktadır.</p>
<p><span style="color: #0000ff"><strong>3. Stoma Sayısı, Konumu ve Büyüklüğü</strong></span></p>
<p>Bitkilerde bulunan stomalar gaz alış verişini yapmakla sorumludur. Bitkilerde stoma sayısı
    arttıkça onunla orantılı olarak karbondioksit alış verişi daha fazla olmaktadır. Karbondioksitte
    fotosentez hızını etkilemektedir. Bu nedenle stomaların sayısı, konumu ve büyüklüğü fotosentez
    hızını etkilemektedir.</p>
<p><span style="color: #0000ff"><strong>4. Epidermis ve Kutikula Kalınlığı</strong></span></p>
<p>Yaprakların yüzeyini örten, epidermis hücreleri tarafından salgılanan mumsu tabakaya <span
        style="color: #000080"><strong>kutikula</strong> </span>denir. Epidermis ve kutikula
    kalınlaştıkça güneş ışığını daha az geçireceğinden fotosentez hızı yavaşlar. Kurak ortam
    bitkilerinde yaprak yüzeyi dar, stoma sayısı az ve kutikula tabakası kalındır.</p>
<p><span style="color: #0000ff"><strong>5. Enzim Miktarı</strong></span></p>
<p>Fotosentezde özellikle ışığa bağımlı olmayan tepkimelerinde pek çok enzim görev yapmaktadır.
    Fotosentez enzimleri ne kadar fazla ise fotosentez de o derece hızlı gerçekleşir.</p>
<p>&nbsp;</p>
<h2 style="text-align: center"><a name="3"></a><span style="color: #000080">Kemosentez</span></h2>
<p>Klorofiil bulunmayan prokaryot hücre yapısına sahip olan bazı bakteri ve arkelerin inorganik
    maddelerin oksidasyonu ile açığa çıkan kimyasal enerjiyi kullanarak organik madde sentezlemesi
    olayına <span style="color: #000080"><strong>kemosentez</strong></span>, bu olayı gerçekleştiren
    canlılara da <span style="color: #000080"><strong>kemoototrof</strong></span> canlılar denir.
</p>
<p>Kemosentez yapan canlılar ışığın ulaşamadığı (örneğin derin okyanus tabanları) yerlerde bulunan
    çoğu ekosistemde üretici basmaktadır.</p>
<p>Bazı kemosentetik bakteriler (fotosentezdeki gibi) CO2 yi indirgeme yoluyla organik besin
    üretirken diğer kemosentetik bakteriler farklı tepkimeler gerçekleştirir.</p>
<p>Çoğu ekolojik döngünün (azot döngüsü, demir döngüsü gibi) gerçekleşmesinde görev
    üstlenirler.<br/>
    Bazı komesentetik canlılar ve tepkimeleri:</p>
<p><span style="color: #0000ff"><strong>Demir Bakterileri</strong></span></p>
<p>Bu bakteriler (örneğin, Gallionella, Ferrobacillus, Leptothrix, Clodothrix) demir bileşikleri
    içeren sulu ortamlarda yaşamaktadır.Çözünür demir bileşikleri, demir bileşiklerini (Fe + +),
    çözünmez demir bileşiklerine (Fe +++) dönüştürerek ürettikleri serbest enerjiyi besin sentezinde
    kullanırlar.Demir bakterileri, FeCO3 (Demir karbonat)ı oksitleyerek enerji sağlarlar. Bu
    enerjiyle de şeker, yağ ve protein gibi maddeler sentezlerler.</p>
<p><strong>Genel besin sentezi kalıbı:</strong><br/>
    4FeCO3 + 6H2O &#8212;&#8212;&#8212;&#8212;-&gt; 4Fe(OH)3 + 4CO2 + 58 kcal</p>
<p><span style="color: #0000ff"><strong> Sülfür Bakterileri</strong></span></p>
<p>Bu bakteriler (örneğin, Beggiatoa, Thiothrix, Thiobacillus) enerji üretmek için çevreden absorbe
    ettikleri hidrojen sülfür (H 2 S) veya moleküler sülfür (S 2) kullanırlar. Bu metabolitleri ya
    kükürt (S 2 ) (eğer H 2 S kullanıyorsa) veya sülfata (SO 4 ) (eğer S 2 kullanıyorsa) okside
    ederler. Bu işlem sırasında üretilen enerji besin sentez için kullanılır.Kükürt bakterileri,
    H2S’yi oksitler ve çıkan kimyasal enerjiyle de kendilerine glikoz sentezlerler.</p>
<p><strong>Besin sentezinin geçerli genel modeli:</strong><br/>
    H2S + 02 &#8212;&#8212;&#8212;&#8212;&#8211;&gt; H20 + 2S + 122 kcal<br/>
    2S + 302 &#8212;&#8212;&#8212;&#8212;-&gt; 2H2SO4 + 286 kcal</p>
<p><strong><span style="color: #0000ff">Nitrifikasyon Bakterileri </span></strong></p>
<p>Bu iki tip bakteri vardır: bunlar nitrit ve nitrat bakterileridir. Nitrit bakteriler (örneğin,
    Nitrosomonas, Nitrosococcus) amonyağı (NH 3) oksitleyerek enerji kazanır ve nitrit (N0
    2)oluşturur. Nitrat bakteriler (örneğin, Nitrobacter, Bactoderma) nitriti oksitleyerek enerji
    kazanır ve nitrat (N0 3) oluşturur. Bu olaylarda kanılan enerji besin sentezinde kullanılır.
    Azot bakterileri, N bileşiklerini oksitlerler.</p>
<p><strong>Genel kalıp aşağıdaki gibidir:</strong><br/>
    Nitrit Bakteriler :2 NH3 + 3O2 › 2 HNO2 + 2 H2O + 158 Kcal<br/>
    Nitrat Bakterisi : 2 HNO2 + O2 › 2 HNO3 + 43 Kcal</p>
</html>