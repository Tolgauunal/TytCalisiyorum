<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    
    </style>
</head>
<h2>Bileşikler ve Karışımlar</h2>
<h3><a name="1"></a>Bileşikler</h3>
<h3>Bileşik Nedir?</h3>
<p>Bileşik, iki ya da daha fazla cinste atomun bir araya gelerek oluşturduğu saf maddelere denir.
    Bileşiklerin en küçük yapı taşı moleküllerdir.</p>
<p><strong>Bileşiklerin Özellikleri</strong></p>
<p><strong> </strong>Bileşiği oluşturan elementler kendi
    özelliklerini kaybeder.<br/>
    <strong> </strong>Bileşiği oluşturan elementler belli
    oranlarda birleşir.<br/>
    <strong> </strong>Bileşikler formüllerle
    gösterilir.<br/>
    <strong> </strong>Bileşikler en az iki farklı
    elementten oluşur.<br/>
    <strong> </strong>Bileşikler saf ve homojen
    maddelerdir.<br/>
    <strong> </strong>Bileşiklerin en küçük yapıtaşları
    moleküllerdir.<br/>
    <strong> </strong>Belli erime, kaynama, donma ve
    yoğuşma noktaları vardır.<br/>
    <strong> </strong>Kimyasal yollarla ayrılabilirler.
</p>
<p>Bileşikler kendi aralarında ikiye ayrılırlar. Bunlar; anorganik ve organik bileşiklerdir.</p>
<h3>Anorganik Bileşikler</h3>
<p>Anorganik bileşikler asitler, bazlar, tuzlar ve oksitler olmak üzere dörde ayrılır. Asitler,
    Bazlar ve Tuzlar hakkında daha önceki konu anlatımlarımızda bilgi verdik .Oksitler ise asit baz
    tepkimeleri sonucu meydana gelir detaylı bilgi için ASİTLER,
    BAZLAR VE TUZLAR Konusu için tıklayınız.</p>
<h3>Organik Bileşikler</h3>
<p>Karbon bileşik olarak da tanınırlar. Su ile çözünmelerinde iyonlaşma meydana gelmez. Bu tür
    bileşiklerdeki elementleri birbirlerine bağlı şekilde tutan güç, elektronlardır. Organik
    bileşenler kararsızdırlar.</p>
<h3>Bileşiklerin Adlandırılması</h3>
<p><strong> Metal-ametal bileşikleri: </strong>Metalin Adı + Ametal iyonunun adı + ür eki şeklinde
    yazılır.</p>
<p>Fakat bu kısımda iki element için istisnamız var. Ametal oksijense oksit, kükürt ise sülfür
    şeklinde okunur. (-ür eki almaz)</p>
<p><strong>NaCl:</strong> Sodyum klorür</p>
<p><strong>MgI<sub>2</sub>:</strong> Magnezyum iyodür</p>
<p><strong>CaF<sub>2</sub>:</strong> Kalsiyum florür</p>
<p><strong>K<sub>2</sub>S:</strong> Potasyum sülfür (Kükürt bileşik oluştururken Sülfat ismini alır)
</p>
<p>Ametal oksijen ise metalden sonra sadece ’oksit’ kelimesi kullanılır.</p>
<p><strong>Al<sub>2</sub>O<sub>3</sub>:</strong> Alüminyum oksit</p>
<p><strong>Metal- kök bileşikleri: </strong>Metalin adı + Kök adı yazılır.</p>
<p>KÖK’ün birim sayısı “1” değilse paranteze alınır.</p>
<p><strong>K<sub>2</sub>SO<sub>4: </sub>Potasyum Sülfat</strong></p>
<p><strong>Kök- Kök Bileşikleri:</strong> Katyon olan KÖK + Anyon olan KÖK adı yazılır.</p>
<p><strong>NH4OH:</strong> Amonyum hidroksit</p>
<p><strong>Ametal-ametal bileşikleri:</strong></p>
<p>1. Ametalin latince sayısı + 1. Ametalin adı + 2. Ametalin latince sayısı + 2. Ametalin anyon adı
    = Bileşik adı</p>
<p><strong>NO2:</strong> Azor di oksit</p>
<p><strong>CO2:</strong> Karbon di oksit</p>
<p><strong>PCl3:</strong> Fosfor tri klorür</p>
<h2><a name="2"></a>Karışımlar</h2>
<h3>Karışım Nedir?</h3>
<p>Karışım, birden fazla maddenin kimyasal özellikleri değişmeyecek şekilde bir araya gelmesiyle
    oluşan madde topluluğudur. Saf maddeler element ve bileşiklerden oluşur. Fakat maddelerin çoğu
    ne tek bir elementtir ne de tek bir bileşiktir. Maddelerin çoğu saf madde olmayan
    karışımlardır.</p>
<p><strong>Karışımların Özellikleri</strong></p>
<p><strong> </strong>Birden fazla maddenin karışması ile
    oluşur. Birden çok element veya bileşik bulunabilir. (en az iki madde)<br/>
    <strong> </strong>Karışımı oluşturanlar kendi
    özelliklerini kaybetmezler. Örnek: Şekerli suda şekerin tadını algılarız.<br/>
    <strong> </strong>Saf madde değildir.<br/>
    <strong> </strong>Formül yâda sembolle
    gösterilmezler.<br/>
    <strong> </strong>Maddeler her oranda karışabilir.
    Örnek: Bir bardak suya istediğimiz oranda tuzla karıştırabiliriz.<br/>
    <strong> </strong>Fiziksel yolla ayrıştırılır.
    (buharlaştırma, yoğunluk farkı, damıtma)<br/>
    <strong> </strong>Belirli bir erime, kaynama
    noktaları yoktur. (Miktarına göre değişir)</p>
<p><strong>Unutmayalım ki karışımı oluşturan maddeler arasında kimyasal bağ oluşmaz.</strong></p>
<p>Karışımlar<strong> homojen</strong> ve<strong>heterojen</strong> olmak üzere ikiye ayrılır.</p>
<h3>Homojen Karışımlar</h3>
<p>Her tarafında aynı özelliği gösteren, tek bir madde gibi gözüken karışımlardır. Karışımı meydana
    getiren maddeler gözle veya optik aletlerle görülemezler. Homojen karışımlara genel olarak
    “çözeltiler” de denir.</p>
<p>Çözeltilerde dağıtıcı maddeye çözücü, dağılan maddelere ise çözünen adı verilir. Çözeltilerde
    dağıtıcı maddeye çözücü, dağılan maddelere ise çözünen adı verilir.</p>
<p><strong> </strong>Homojendirler.<br/>
    <strong> </strong>Saf değildirler.<br/>
    <strong> </strong>Çözeltinin kütlesi karışan
    maddelerinin kütlelerinin toplamına eşittir.<br/>
    <strong> </strong>Çözeltiler, fiziksel özelliklerine
    göre katı, sıvı ve gaz hâlde bulunabilir.</p>
<h3>Heterojen Karışımlar</h3>
<p>Heterojen karışımlarda maddeler birbiri içinde karışımın her tarafında aynı olacak şekilde
    karışmamıştır. Örneğin, çorba, çamurlu su ve sisli hava heterojen karışımdır.Heterojen
    karışımlara <strong>adi karışım</strong> da denir.</p>
<p><strong> </strong>Karışımı oluşturan maddelerin
    kimyasal özelliklerinde değişiklik olmaz<br/>
    <strong> </strong>Saf değildir.<br/>
    <strong> </strong>Fiziksel yollarla
    ayrıştırılır.<br/>
    <strong> </strong>Erime ve kaynama noktaları
    çözünenin derişimine bağlı olduğundan sabit değildir.<br/>
    <strong> </strong>Karışımların öz kütleleri sabit
    değildir. Karışımı oluşturan maddelerin miktarına bağlı olarak karışımın öz kütlesi
    değişir.<br/>
    <strong> </strong>Karışımın yapısında farklı cins
    atom veya molekül vardır.<br/>
    <strong> </strong>Karışımda bulunan maddelerin
    miktarı gelişi güzeldir; aralarında belirli, sabit bir oran yoktur.</p>
<p>Heterojen karışımlar, <strong>emülsiyon, süspansiyon, koloit, aerosol</strong>
    olmak üzere dörde ayrılır.</p>
<p><strong>Emülsiyon:</strong> Bir sıvıda çözünmeyen başka bir sıvının heterojen olarak bulanık bir
    şekilde dağılmış hâlidir. Su–zeytinyağı karışımı, su–benzin karışımı, gibi.</p>
<p><strong>Süspansiyon:</strong> Bir sıvıda çözünmeyen katının heterojen olarak dağılmış şeklidir.
    Su–kum karışımı, su–tebeşir tozu karışımı gibi.</p>
<p><strong>Kolloid:</strong> Bir maddenin sıvı içerisinde asılı kalmasıyla oluşan karışımlara denir.
    Homojen gibi görünürler, karışımı oluşturan maddeler gözle görülemezler, ancak karışımdan ışın
    demeti veya lazer ışını geçirilerek fark edilebilirler. Duman, jöle, boya gibi maddeler buna
    örnektir.</p>
<p><strong>Aerosol:</strong> Bir katı veya sıvının gaz içinde dağılmasıyla oluşan karışımlardır.
    Sis, sprey, baca dumanı buna örnektir. Aerosol karışımların çoğu koloite örnektir.</p>
<h3>Karışımların Ayrıştırılması</h3>
<p>Maddeler doğada çoğunlukla homojen veya heterojen karışımlar hâlinde bulunur. Bu maddeleri saf
    olarak elde etmek için karışımdan ayrılması gerekir. Maddeleri karışımlardan ayırmak için
    maddelerin aşağıdaki özelliklerin farklı olmasından yararlanılır.</p>
<p><strong> </strong>Mıknatıstan Etkilenme<br/>
    <strong> </strong>Erime noktası farkı<br/>
    <strong> </strong>Tanecik boyutu farkı<br/>
    <strong> </strong>Kaynama noktası farkı<br/>
    <strong> </strong>Çözünürlük farkı<br/>
    <strong> </strong>Yoğunluk farkı</p>
<p><strong> Mıknatıstan Etkilenme:</strong> Mıknatıs demir, nikel, kobalt elementlerini ve bunlardan
    yapılan maddeleri çekmektedir. Karışım içerisinde demir, nikel ve kobalt varsa mıknatısla ayırım
    sağlanabilir.</p>
<p><strong>Erime noktası farkı:</strong> Katı maddelerin oluşturduğu karışımların ayrılmasında,
    erime noktalarının farklı olmasından yararlanır. Katı karışım ısıtıldığında erime noktası düşük
    olan madde önce erir ve karışımdan ayrılır. Demir ve kurşundan oluşan bir karışım (alaşım da
    olabilir) ısıtıldığında ve sıcaklık 327 °C a ulaştığında kurşun erir. Çünkü kurşunun erime
    noktası 325 °C tur. Ancak bu sıcaklıkta erime noktası 1538 °C olan demir erimez.</p>
<p><strong>Tanecik boyutu farkı:</strong> Katı – Katı heterojen karışımları ayırmak için kullanılır.
    Büyüklükleri birbirinden farklı olan katı haldeki<br/>
    maddelerden oluşan karışımları ayırmak için kullanılır. Küçük tanecikler elekten geçerken
    büyükleri geçmez.</p>
<p><strong>Kaynama noktası farkı:</strong> Kaynama noktası farkı sıvı – katı veya sıvı – sıvı
    karışımların ayrılmasında kullanılır. Buharlaştırma<br/>
    basit damıtma, ayrımsal damıtma örnek olarak verilebilir.</p>
<p><strong>Çözünürlük farkı:</strong> Maddelerin sıvılardaki çözünürlükleri farklıdır. Bu özellik
    kullanılarak karışımdan maddeler özütleme, kristallendirme ve ayrımsal kristallendirme
    yöntemleri kullanılarak yapılır.</p>
<p><strong>Yoğunluk farkı:</strong> Farklı yoğunluktaki Katı – Katı maddelerin ayrılmasında
    kullanılır. Buğday – saman karısımı suya atılırsa pirinç dibe batar, saman su üstünde yüzer.</p>
<h2><a name="3"></a>Bileşik ve Karışımlar Arasındaki Fark</h2>
<p>Bileşikler aynı cins moleküllerden, karışımlarda ise farklı cins atom veya moleküllerden meydana
    gelir.<br/>
    Bileşikler kimyasal yollarla, karışımlar ise fiziksel yollarla
    birleştirilir-ayrıştırılırlar.<br/>
    Bileşikteki atomlar belirli kütle oranlarında birleşirlerken karışımlarda ise belirli bir oran
    yoktur.<br/>
    Bileşiklerin sabit bir öz kütleleri varken,karışımların öz kütleleri karışımdaki maddelerin
    birleşme oranlarına bağlı olarak değişir.</p>
</html>