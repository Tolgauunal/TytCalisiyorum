<html>
<style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

</style>
<h2> Hücre Bölünmeleri</h2>
<h3>Mayoz Bölünme Nedir?</h3>
<p>Mayoz bölünme eşeyli üreyen canlıların eşey ana (üreme) hücrelerinde görülür. Mayoz bölünme
    sonucu genetik olarak birbirinden farklı 4 tane n kromozomlu üreme hücreleri oluşur. Üreme
    hücrelerine<strong>gamet</strong> denir. Gametler; sperm
    (erkek üreme hücresi) ve yumurta (dişi üreme hücresi) olmak üzere ikiye ayrılır.</p>
<p>Mayoz bölünme interfaz aşamasının
    ardından iki bölünmenin meydana gelmesiyle oluşur.<br/>
    Mayozun birinci bölünmesine “mayoz
    1”, ikinci bölünmesine ise “mayoz 2” adı verilir.<br/>
    Mayoz sonucunda dört tane haploit
    (n kromozomlu) hücre oluşur.<br/>
    Oluşan n kromozomlu hücreler
    farklılaşarak (örneğin spermlerde kuyruk gelişimi gözlemlenir) gamet hücrelerini oluşturur.<br/>
    Farklı eşeylerin gamet hücreleri
    birleşerek (döllenerek) mitoz bölünme özelliğine sahip yeni bir birey oluşturur.<br/>
    Mayoz bölünme her türde farklı
    zaman aralığında gözlemlenir.<br/>
    Mayoz bölünme sayesinde kalıtsal
    çeşitlilik sağlanır.<br/>
    Eşey organlarına gonad denir. Genel
    olarak erkek eşey organına erbezi (testis), dişi eşey organına ise yumurtalık
    (ovaryum) denir.</p>
<h3>Mayoz Bölünmenin Evreleri</h3>
<h4>MAYOZ I</h4>
<p>Oluşacak hücrelerin ge dizilişi ve kromozom sayısı bakımdan değişikliğe uğraması bu bölünmede
    olur. Bölünme başlamadan önceki interfaz evresi mitozdaki gibi gerçekleşir.</p>
<p>Profaz I</p>
<p>DNA ipliklerinin kısalıp kalınlaşmaya başlaması ile başlar. Bu evre sınırları kesin olmayan 5
    evreye ayrılıp incelenir. Bu evreler;</p>
<p><strong>Leptoten:</strong> Kromozomların mikroskopla
    seçilebildikleri andan itibaren başlar. İki eş kromatit birbirine sarılı halde bulunur. Ayrıca
    kromatinler üzerinde kromomer denilen ve koyu boyanan bölgeler fark edilir.</p>
<p><strong>Zigoten:</strong> Biri anneden diğeri babadan gelen
    ve birbirlerine benzeyen homolog kromozomlar yan yana gelerek eşleşmeye başlarlar.Bu eşleşme bir
    uçtan diğer uca doğru devam eder. Bu evrede her biri iki kromatit taşıyan iki kromozomun yan
    yana durmasıyla sanki canlı n sayıda kromozom taşıyormuş gibi görülür. Görülen bu yapıya tetrat
    denir.</p>
<p><strong>Pakiten:</strong> Homolog kromozomların eşleşmesi
    tamamlanır ancak kromozomlar kısalmaya devam eder. Ayrıca bu evrede mitozdan farklı olarak
    tetratlar arasında genetik madde alışverişi olur. Buna><strong> krossing-over</strong> denir.
    Bu olay homolog kromozomların birbiri üzerine çakışan (kiyazma &#8220;chiasma&#8221;) kısmında
    gerçekleşir.</p>
<p><strong>Diploten:</strong> Kromozomların sentromerleri
    ayrılmamıştır. Dört kromatit için iki sentromer vardır. Tetrat&#8217;taki homolog kromozomlar
    birbirinden ayrılmaya başlar. Ancak kiyazma bölgelerinde ayrılma olmaz ve kiyazmalar uca doğru
    kaymaya başlar.</p>
<p><strong>Diakinez:</strong> Kromozomlar son halini alır.
    Çekirdekçik kaybolur. Çekirdek zarı parçalanır.</p>
<p>Metafaz I</p>
<p>Bu safha mitozdaki metazfazdan biraz farklıdır. Mitozda eşlenmiş kromozomlar bir sıra halinde,
    ekvator bölgesinde dizilirlerdi. Burada ise iki sıra halinde dizilirler. Homolog kromozomlar
    sıralanırken karşı karşıya gelirler.</p>
<p>Anafaz I</p>
<p>Bu safhada mitozda bölünmede olduğu gibi kromatid ayrılması olmaz. Mitozun anafazında kardeş
    kromotidler ayrılırdı. Burada ise homolog kromozomlar (eşlenmiş haliyle) biri bir hücreye,
    diğeri öbür hücreye gidecek şekilde ayrılır Yani homolog kromozom ayrılması gerçekleşir.</p>
<p>Mayoz bölünme sonucunda kalıtsal yapısı farklı hücrelerin oluşmasını sağlayan esas olay budur.
    Bir mayozda krossing-over olmasa da kalıtsal çeşitlilik sağlanır.</p>
<p>Telofaz I</p>
<p>Mitozdakinden farklı değildir. Çekirdek zarları ve çekirdekçik oluşarak, sitoplazma bölünür.
    Burada oluşan kik hücre haploid (n)dir. Çünkü başlangıçtaki hücrenin homolog kromozomlarından
    birer tanesinin bulundurur. Ancak kromozomlar eşlenmiş olduğu için iki kromadidli haldedir. Yani
    DNA miktarı olarak 2n denilebilir. Kısa süren Telofaz I den olarak Mayoz II başlar.</p>
<h4>MAYOZ II</h4>
<h4>Profaz II</h4>
<p>Birinci bölünmenin telofazı ile ikinci bölünme arasında bir dinlenme devresi olmadan çekirdek
    zarı parçalanır. Birinci iğ iplikçiklerinin doğrultusuna dik yeni iğ iplikçikleri oluşur.</p>
<p>Metafaz II</p>
<p>Her yavru hücrenin haploid (n) kromozomu ekvatoral düzlem üzerinde dizilir, cross over olmaz.</p>
<p>Anafaz II</p>
<p>Mayoz bölünmenin 2. bölümü olan Mayoz 2&#8217;nin 3. evresidir. Ara evre olarak da adlandırılır.
    Bu evre mitozdaki anafaz evresine benzer. Ancak, mitozdaki anafazda kardeş kromatitler düzenli
    bulunurken bu evrede düzensiz bulunurlar. Bu da Mayoz bölünmede genetik çeşitliliği sağlar.</p>
<p>Telofaz II</p>
<p>Kromozomların helezonları açılır, dolayısıyla görünmez olurlar. Çekirdek zarları oluşur
    sitoplazma bölünür. Böylece bir hücreden 4 tane haploid hücre meydana gelir.</p>
<p>&#8216;Sitoplazma bölünmesi&#8217;</p>
<p><strong>Hayvansal hücrelerde:</strong> Çekirdek bölünmesi
    tamamlandıktan sonra sitoplazma ortadan boğumlanarak ikiye bölünür ve iki ayrı hücre oluşmuş
    olur.</p>
<p><strong>Bitkisel hücrelerde:</strong> Oluşmuş olan iki
    çekirdekli hücrenin ortasında bir orta lamel (ara lamel) oluşur ve hücre duvarına kadar ulaşır.
    Dolayısıyla birbirine bitişik iki hücre oluşur.</p>
<p>Mayoz bölünme sonucunda n kromozomlu 4 hücre (gamet)oluşur.</p>
<h3><a name="2"></a>Mitoz Bölünme</h3>
<h3>>Mitoz Bölünme Nedir?</h3>
<p>Mitoz ya da mitoz bölünme, ana hücrenin bölünerek iki yeni hücre oluşturmasına denir. Mitoz
    yalnızca ökaryotik hücrelerde görülür ve çok hücreli canlılarda büyüme gelişme ve yaraların
    onarılmasını sağlar.</p>
<h3>>Hücre Döngüsü ve Mitoz Evreleri</h3>
<p>Hücrelerin belirli bir yaşam süreleri vardır. Bölünme sonucu oluşmuş bir hücrenin, bölünme
    geçireceği döneme kadar ki hayatına hücre döngüsü denir.</p>
<p>Hücre döngüsü sitoplazmada mevcut bazı kimyasal sinyaller tarafından yürütülür ve çeşitli kontrol
    noktaları vardır. Hücreyi bölünmeye zorlayan faktör, hacim / yüzey oranının giderek artmasıdır.
    Bu durum madde alış verişini ve çekirdeğin kontrolünü zorlaştırır. Hücre bölünerek yüzey / hacim
    oranını artırır.</p>
<p>Hücrenin bölünebilmesi için hücre çekirdeğinden ‘’ bölünme emri ‘’ verilmesi gerekir, bu emir
    verildikten sonra hücre bölünür.</p>
<p>Hücre bölünmesi hücre döngüsünün bir parçasıdır. Hücre döngüsü uzun bir interfaz evresi ile kısa
    bir mitotik evreden oluşur.</p>
<p>İnterfaz</p>
<p>Mitoz evresi hücre döngüsünün görece çok kısa bir parçasıdır. Döngünün büyük kısmını oluşturan
    evre, hücrenin kendisini bölünmeye hazırladığı interfaz evresidir.</p>
<p>İnterfaz G1, S ve G2 olmak üzere üç evreye ayrılır. G1 evresinde ATP sentezi, organel sayısı ve
    protein sentezi artar. S evresinde DNA eşlenmesi tamamlanır. G2 evresinde hücre, bölünme
    hazırlığını tamamlar. Hızlı çoğalan bir insan hücresinde hücre döngüsü 24 saatte tamamlanırken
    embriyo hücresinde 30 dakikadan az, maya hücresinde 90 dakika, bakteri hücresinde 20 dakika gibi
    kısa sürede tamamlanabilir.</p>
<p>Karyokinez</p>
<p>Profaz<br/>
    İnterfazda eşlenmiş durumdaki kromatinler kısalıp kalınlaşarak kromozoma dönüşürler. Çekirdek
    zarı, çekirdekçik ve organeller eriyerek tamamen kaybolur. Kromozomlar ekvatoral bölgeye hareket
    etmeye başlarlar.</p>
<p>Metafaz<br/>
    Kardeş kromotitler ekvatoral düzlemde bir çember gibi, bazen de karışık olarak ekvatoral düzlem
    üzerinde dizilirler ve sentrozomlar interfazda oluşturmuş olduğu iğ ipliklerini kromozomlara
    doğru göndermeye başlar. Hücrenin ortasında hafif boğumlanma olur. İğ iplikleri kardeş
    kromatitlere tutunur. Kromozomların en net görüldüğü safhadır.</p>
<p>Anafaz<br/>
    Kromozomlardaki sentromerlerin aynı anda ikiye bölünmesiyle kardeş kromatitler tam olarak
    birbirinden ayrılır. Kardeş kromatitler sentromerleriyle iğ ipliklerine tutunarak zıt kutuplara
    doğru çekilir. Anafaz evresi kardeş kromatitlerin zıt kutuplara ulaşmasıyla tamamlanır.</p>
<p>Telofaz<br/>
    Profaz evresinde eriyen çekirdek zarı, çekirdekçik ve organeller yeniden oluşmaya
    başlar.Kutuplara çekilen kromatitler çekirdek zarının içine girerler.Kısaca bu evrede Profazda
    olan her şeyin tam tersi olur.Bu evreden sonra sitoplazma bölünmesi gerçekleşir.</p>
<p>Sitokinez (Sitoplazma bölünmesi)</p>
<p>Hücrede sitoplazma bölünmesi anafaz evresiyle başlar. Çekirdek ve sitoplazma bölünmesi eş zamanlı
    gerçekleşir. Protein yapılır mikrofilamentler hayvan hücrelerinin bölünmesinde sitoplazmanın
    boğumlanmasında görev alır.</p>
<p>Mitoz bölünmede oluşan hücre sayısı 2n formülü ile bulunur. (n) bölünme sayısıdır.</p>
<p>Bazı durumlarda çekirdek bölündükten sonra sitoplazma bölünmesi olmaz. Böylece çok çekirdekli
    hücreler oluşur. Buna <strong>endomitoz</strong> denir.</p>
<p><strong>Hayvan ve bitki hücrelerinde mitoz bölünme farklılıkları</strong></p>
<p>&#8211;Hayvan hücrelerinde sitoplazma
    boğumlanarak bölündüğü halde bitki hücresinde orta lamel (ara lamel) oluşumuyla
    gerçekleşir.<br/>
    &#8211;Bitki hücresinde iğ ipliklerini
    sitoplazma hazırlarken hayvan hücrelerinde bunu sentrozomlar yapar.</p>
<p>&nbsp;</p>
</html>