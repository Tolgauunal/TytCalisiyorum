<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    
    
    

    </style>
</head>
<h2>Varlık Felsefesi</h2>
<p>Ontoloji ya da varlık felsefesi, temel sorunu varlık olan felsefi disiplin. Varlık ya da varoluş
    ile bunların temel kategorilerinin araştırılmasıdır. Varlık ve varoluş
    ayrımını; Varlık vardır ve Varlık yoktur fikirlerini tartışır.</p>
<p><strong>Bilim açısından varlık:</strong> Bilim var olan yani olgusal olan maddeleri inceler.
    Bilim varlık var mıdır gibi sorularla ilgilenmez. Bilim varlığın var olduğunu ön kabul eder.
    Ayrıca bilim varlığı Felsefede olduğu gibi bir bütün olarak değil de parçalara ayırarak
    inceler.</p>
<p><strong>Felsefe açısından varlık:</strong> Felsefe varlığın olup olmadığı, bilinip bilinemeyeceği
    gibi sorularla uğraşıp bunları kendi içinde tutarlı ve çelişkisiz olma şartıyla cevaplar.
    Felsefe varlık problemlerini bir yöntem dahilinde değil de saf düşünme ve akıl yoluyla
    cevaplamaya çalışır. Felsefe varlığı bütün olarak kabul eder ve buna göre çalışmalarını yapar.
    Felsefede varlık sorunu evreni açıklama çabalarıyla başlamıştır.</p>
<p>Felsefe, düşünsel ve ideal varlığı biraraya getirip genel bir varlık kavramı üzerinde
    dururken;</p>
<p><strong> </strong>
    “ Varlık nedir?”,<br/>
    <strong> </strong>“Varlık var mıdır?”,<br/>
    <strong> </strong>“Varlığın ilk maddesi nedir?”</p>
<p>gibi sorular sorar. Felsefe, varlıkla ilgili çeşitli soruları problem olarak ayrı ayrı inceleyip
    tartışma konusu yapar.</p>
<p><strong>Ontoloji açısından varlık:</strong> Yunanca “Onto” kelimesi, varlık demektir. “Loji” ise
    bilim, bilgi demektir. Ontoloji; var olanın, varlığın bilimi anlamına gelir. Varlığın
    nedenlerini, temel ilkelerini ele alan felsefedir.</p>
<p><strong>Metafizik açısından varlık: </strong> Metafizik; tarih boyunca bilimin ele alamadığı
    konuları inceleyen, daha çok çözümlenmemiş konularla ilgilenen, tüm varlıkların ilk nedenlerini
    araştıran; varlık, bilgi, ahlak, sanat, din, adalet gibi tüm konuları bütüncül ve akılcı bir
    yaklaşımla ele alan felsefe dalıdır.</p>
<p>Metafiziğin konusu Aristoteles tarafından ”Varlığın İlk Nedenleri” olarak belirlenmiştir.
    İlkçağ’daki bu anlayış Ortaçağ’da da devam etmiş; metafizik, önemli bir felsefi etkinlik olarak
    varlığını sürdürmüştür.<br/>
    Sözcük olarak metafizik ve ontoloji farklı anlamlara gelmelerine rağmen, ikisinin de ele
    aldıkları konular bakımından aralarında bir benzerlik vardır. Her ikisinin de konusu varlık
    problemidir. Ancak ontoloji, sadece varlık problemini incelemesine rağmen; metafizik, varlık
    probleminin yanında bilgi, bilim ve değerler alanında ortaya çıkan, bilimsel verilerle
    çözülemeyen problemlerle de uğraşır. Bu anlamda metafizik, ontolojiden daha kapsamlıdır.</p>
<h3><a name="1"></a>Varlık Felsefesinin Problemleri</h3>
<p>Varlık felsefesi açısından varlığın var olup olmadığı problemi mantıksal olarak varlığın ne
    olduğu probleminden önce gelir. Buna göre varlık, şu iki temel problem çerçevesinde ele
    alınır:</p>
<p><strong> </strong>Varlığın var olup olmadığı
    problemi<br/>
    <strong> </strong>Varlığın ne olduğu problemi</p>
<p><strong>Varlığın Var Olup Olmadığı Problemi</strong></p>
<p>Varlığın var olup olmadığı ontolojinin temel problemlerinden biridir. Bu probleme ilişkin
    görüşler iki ana başlık altında toplanır:</p>
<p><strong>Varlığın var olmadığını ve varlığın var olduğunu kabul eden görüşler.</strong></p>
<p><strong>Nihilizm :</strong> Kendisinden kuşku duyulamayan
    hiçbir şeyin olmadığını öne süren ve maddesel gerçekliğin varlığını reddeden<br/>
    bir görüştür. En önemli temsilcileri Gorgias ve Friedrich Nietzsche dir.</p>
<p><strong>Taoculuk :</strong> Dış dünyadaki varlıklar var
    olmasalar bile gerçekten var olan bir varlıktan söz edilebilir. Bu Taodur. Tao,
    evrenin<br/>
    düzenidir; bütün olayların kendisinden çıktığı sonsuz öz dür. Gerçek tüm
    çeşitliliğine rağmen tektir. Olaylar dış<br/>
    görünüşlerden başka bir şey değildir, her şey görecelidir, aldatıcı dünya varlıktan yoksundur.
    Taoculuğun kurucusu Lao<br/>
    Tsedir.</p>
<p><strong>Realizm :</strong> Dış dünyanın gerçekten var
    olduğunu ileri süren öğretidir. Bu öğretiye göre dış dünya bizden bağımsız ve nesnel<br/>
    olarak vardır</p>
<p><strong> Varlığın Ne Olduğu Problemi</strong></p>
<p><strong>Varlık oluştur: </strong>Bu anlayışta evrendeki her
    şeyin sürekli değiştiği, hiçbir şeyin eskisi gibi kalmadığı yani varlığın durağan olmayıp oluş
    halinde olduğu savunulmaktadır. Heraklitos bu anlayışını aynı dereden iki kere yıkanılmaz
    sözüyle savunmaktadır.</p>
<p><strong>Başlıca temsilcileri:</strong> Heraklitos ve Whiteheaddır</p>
<p><strong>Varlık ideadır: </strong>Varlığın ilk ve en önemli
    öğesinin idea yani düşünce olduğunu savunan görüştür. Bu anlayışı savunan filozoflar zihinden
    bağımsız bir dünya olmadığını savunurlar. Platon İdealizmin kurucusudur ve varlık
    sorununun çözümünü iki evren anlayışıyla açıklar (dualizm-ikicilik</p>
<p><strong>Başlıca temsilcileri:</strong> Sokrates, Platon, Aristoteles,Hegel.</p>
<p><strong>Varlık maddedir:</strong> Maddecilik ya da
    materyalizm her şeyin maddeden oluştuğunu ve bilinç de dahil olmak üzere bütün görüngülerin
    maddi etkileşimler sonucu oluştuğunu öne süren, a priori olan hiçbir metafiziksel kavram kabul
    etmeyen felsefi kuramıdır. Bir diğer deyişle madde, varolan tek tözdür. Maddecilik fiziksel
    maddenin tek veya esas gerçeklik olduğu yönündeki kuramdır.</p>
<p><strong>Başlıca temsilcileri:</strong> Demokritos, Hobbes, Karl Marx, La Mattiredir</p>
<p><strong>Varlık hem idea hem maddedir:</strong> Descartese
    göre iki cevher vardır ve bunlar ruh ve maddedir. Ona göre ruh düşünen madde ise yer kaplayan
    cevherdir. Descartesin görüşünü benimseyenlere kartezyen denir.</p>
<p><strong>Varlık fenomen olarak vardır:</strong> Varlık görüngü
    (fenomen) olarak vardır. Başlıca temsilcileri: Descartes</p>
</html>