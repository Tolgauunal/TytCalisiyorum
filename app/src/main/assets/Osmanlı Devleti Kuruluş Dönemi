<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<p><strong>OSMANLI DEVLETİ TARİHİ<br/>
</strong>Osmanlı hanedanı, Oğuzların Bozoklar &#8211; Gün-han kolunun Kayı boyuna mensuptur. 1071&#8217;de
    Malazgirt Zaferi&#8217;nden sonra Anadolu Selçukluları tarafından önce Ankara (Karacadağ), son
    olarak Söğüt ve Domaniç&#8217;e yerleştirildiler.<span id="more-19559"></span><br/>
    <strong>Beyliğin Kısa Zamanda Gelişme Nedenleri<br/>
    </strong></p>
<ul>
    <li><span class="Apple-style-span" style="font-weight: normal;">Bizans ve Anadolu Selçuklu Devleti&#8217;nin eski güçlerinin olmaması.</span>
    </li>
    <li><span class="Apple-style-span" style="font-weight: normal;">Çevresindeki beylikler dahil, Anadolu Selçuklu ve ilhanlılar ile iyi geçinmesi.</span>
    </li>
    <li><span class="Apple-style-span" style="font-weight: normal;">Bulundukları bölgenin jeopolitik durumu.</span>
    </li>
    <li><span class="Apple-style-span" style="font-weight: normal;">Balkanlarda siyasî, sosyal ve dinî birliğin olmaması.</span>
    </li>
    <li><span class="Apple-style-span" style="font-weight: normal;">Başa gelen hükümdarların ileri görüşlü politikaları ve iyi eğitimli olmaları Fethedilen yerlerde uygulanan hoşgörü ve adalete dayalı iskân siyaseti. Avrupa&#8217;da Fransa ve İngiltere arasında Yüzyıl Savaşları&#8217;nın yapılması.</span>
    </li>
    <li><span class="Apple-style-span" style="font-weight: normal;">Yapılan fetihleri gaza ve cihat yani Allah&#8217;ın adını yayma anlayışıyla yaptıklarından beyliklerin desteğini sağlamaları.</span>
    </li>
</ul>
<p><strong>KURULUŞ DEVRİ (1299-1453)<br/>
</strong>Osmanlı Beyliği&#8217;nin kurulduğu sırada Anadolu&#8217;da var olan güçler:<br/>
    a. Bizans b. Anadolu Selçukluları c. Trabzon Rum Devleti d. Moğollar</p>
<p><strong>OSMAN BEY DÖNEMİ (1281 &#8211; 1326)<br/>
</strong>Ahi Şeyhlerinden Edebali&#8217;nin kızı ile evlenerek teşkilâtın desteğini aldı. Osmanlı,
    Bizans sınırında bulunan valilerin (tekfurların) ellerinden Karacahisar, Bilecik, Yeni Şehir,
    Yarhisar, İnegöl&#8217;ü aldı.<span id="more-19561"></span><br/>
    Osmanlıların İzmit&#8217;e yaklaşması üzerine Bizans ile ilk savaş olan Koyunhisar Savaşı
    yapıldı. Mudanya&#8217;yı alıp Marmara Denizi&#8217;ne ulaşarak Bursa&#8217;nın Bizans&#8217;la
    karadan bağını kesti.<br/>
    Osman Bey, Bursa&#8217;nın kuşatılması sırasında vefat etmiştir.</p>
<p><strong>ORHAN BEY DÖNEMİ (1326 &#8211; 1362)<br/>
</strong>Bursa alınarak başkent yapıldı, İznik kuşatılınca Bizans telaşlandı ve Maltepe Savaşı
    (Palekanon savaşı) yapıldı. İznik ve İzmit alınarak Kocaeli Yarımadası&#8217;nın fethi
    tamamlandı.<br/>
    Karesioğulları alındı. Anadolu&#8217;da Türk birliğinin sağlanmasına yönelik ilk faaliyettir.
    Donanması ve komutanları Osmanlının Rumeli&#8217;ye geçişini kolaylaştırmıştır. Ankara Ahiler&#8217;den
    alındı. Bizans&#8217;taki taht kavgalarından yararlanarak yardım karşılığında Gelibolu&#8217;daki
    Çimpe Kalesi&#8217;ni alarak Rumeli&#8217;ye geçti.<br/>
    • İlk düzenli ordu kuruldu. (Yaya ve müsellem ordusu)<br/>
    • İznik&#8217;te ilk medreseyi kurdu.<br/>
    • İlk vezirlik ve divan kurumu kuruldu.<br/>
    • Karamürsel&#8217;de ilk Osmanlı tersanesi (ilk donanma) kuruldu.</p>
<p><strong>OSMANLI DEVLETİNİN RUMELİ&#8217;DEKİ İSKAN POLİTİKASI<br/>
</strong>Osmanlı Devletinin iskân politikasının temel amacı, fethedilen bölgelere Anadolu&#8217;dan
    göçebe Türkmenleri yerleştirip, fethedilen yerlerdeki yerli halktan ayaklanma çıkarma olasılığı
    olanları Osmanlı toprakları içinde başka bölgelere iskân etmekti. Böylece Balkanlarda Türk
    nüfusu artıyor, Türk kültürü yayılıyordu. Ayrıca iskâna tabi tutulan ailelerin bütün ihtiyaçları
    devlet tarafından karşılanıp vergi muafiyeti getirilerek yeni yerlere yerleşmelerinde kolaylık
    sağlanırdı. Geriye göç olmaması için de geçerli sebepleri olmadan eski yerlerine dönmelerine
    izin verilmezdi.</p>
<p><strong>I. MURAT DÖNEMİ (1362 &#8211; 1384)<br/>
</strong>Karamanoğullarının teşvikiyle Ahilerin eline geçen Ankara&#8217;yı geri alıp Anadolu&#8217;da
    düzeni sağlayarak Rumeli&#8217;ye geçti. Çorlu, Keşan, Lüleburgaz, Malkara gibi yerlerin
    alınmasındaki amaç Edirne&#8217;yi fethetmekti. Böylece Lala Şahin Paşa komutasındaki Osmanlı
    Ordusu Bizans &#8211; Bulgar güçlerini Sazlıdere&#8217;de yendi. Bu savaşın sonunda, Edirne
    alındı. Çatalca&#8217;ya kadar ulaşıldı. Gümülcine ve Filibe alındı.<br/>
    Sırp Sındığı Savaşı (1364): Edirne ve Filibe&#8217;nin Türklerin eline geçmesiyle Trakya&#8217;daki
    ilerleyişi üzerine Sırplar ve Bulgarlar, Papa aracılığı ile yardım istediler. Bunun üzerine bir
    Haçlı Ordusu oluşturuldu. Hacı İlbey komutasındaki keşif kuvvetleri Haçlı Ordusu&#8217;nu anî
    bir baskınla Meriç nehri kıyısında bozguna uğrattı. Bu savaş Haçlılarla Osmanlı Devleti
    arasındaki ilk savaştı. Sonucunda; Edirne başkent oldu. Bulgar Kralı Osmanlı hâkimiyetini kabul
    etti. Balkanlar&#8217;da hızla ilerlemeye başlandı.<br/>
    Çimen Savaşı (1371): Trakya&#8217;nın fethinin tamamlanarak (1367), Bulgaristan&#8217;ın Osmanlı
    hâkimiyetini kabul etmesi ve Osmanlılar&#8217;ın Makedonya&#8217;yı ele geçirmek istemesi
    üzerine Sırplar harekete geçti. Osmanlı ordusu Sırplar&#8217;ı Meriç vadisinde bozguna uğrattı.
    Böylece Makedonya yolu Osmanlılar&#8217;a açıldı. Sırp Kralı Osmanlı hâkimiyetini tanıdı.</p>
<p><strong>I. Kosava Savaşı (1389): </strong>Savaşın tarafları: Osmanlı &#8211; Sırbistan,
    Bulgaristan, Eflak, Bosna.<br/>
    Osmanlılar&#8217;ın hızla ilerlemesini durdurup, Osmanlılar&#8217;ı Balkanlar&#8217;dan atmak
    amacıyla Haçlı ittifakı kuruldu. I. Murat Rumeli&#8217;ye geçti. Yapılan savaş sonunda Haçlı
    Ordusu bozguna uğradı. I. Murat savaş alanını gezerken bir Sırplı tarafından hançerlenerek şehit
    edildi. Bu zaferden sonra Osmanlılar Balkanlar&#8217;da daha büyük hızla ve güçle yayıldı.</p>
<p>I. Murat Anadolu&#8217;da siyasî birliği sağlamaya çalıştı. Germiyanoğulları&#8217;nın kızını
    oğlu şehzade Be-yazıtla evlendirerek çeyiz yoluyla Kütahya, Emet, Tavşanlı ve Simav Osmanlılar&#8217;a
    geçti. Hamitoğullarından Yalvaç, Karaağaç, Beyşehir ve Seydişehir para ile satın alındı.
    Candaroğulları&#8217;ndaki taht kavgalarına karıştı. Candaroğulları Beyliği Osmanlılar&#8217;a
    bağımlı oldu. Beyşehir&#8217;i ele geçiren Karamanoğulları ile savaşarak Beyşehir&#8217;i geri
    aldı. Bu savaş ilk Osmanlı &#8211; Karamanoğulları savaşıdır.</p>
<p><strong>I. Murat&#8217;ın Yönetim Alanındaki Faaliyetleri: </strong>Yeniçeri Ocağı kurularak
    Pençik (Devşirme) sistemi uygulandı. Rumeli&#8217;deki toprakları daha iyi idare edebilmek için
    Rumeli Beylerbeyliği kuruldu. Malî alanda ilk bütçe yapıldı. Tımar sistemi uygulanmaya başlandı.
    Tımarlı sipahiler ilk kez oluşturulmuştur. Kazaskerlik ve defterdarlık kurularak vezirlerin
    sayısı arttırıldı.</p>
<p><strong>I. BAYEZİT (YILDIRIM) DÖNEMİ (1389- 1402)<br/>
</strong>Balkanlar&#8217;a yapılan akınlar sırasında Üsküp ve Selanik alındı, İstanbul kuşatıldı.
    (İstanbul&#8217;u kuşatan ilk Osmanlı padişahıdır.) İstanbul&#8217;un kuşatılması için
    Anadoluhisarı (Güzelcehisar&#8217;ı) yaptırmıştır.<br/>
    Niğbolu Savaşı (1396): İstanbul’un kuşatılması ve Osmanlı sınırlarının Macaristan&#8217;a
    dayanması üzerine Haçlı ordusu kuruldu.<br/>
    Fransa, Almanya ve İngiltere&#8217;nin de katıldığı Haçlı ordusu, İstanbul kuşatmasını
    kaldırarak Niğbolu önlerine gelen Yıldırım Bayezit tarafından ağır bir bozguna uğratıldı. Bu
    zaferin sonucunda; Bulgaristan tamamen Osmanlı topraklarına katıldı.<br/>
    Osmanlı yönetimine girmemiş Anadolu beylikleri üzerinde Osmanlı Devleti&#8217;nin nüfuzu arttı.
    Osmanlı Devleti&#8217;nin İslâm dünyasında ünü arttı. Abbasi halifesi Sultan-ı iklim-i Rum
    unvanını verdi.<br/>
    Bosna &#8211; Hersek Osmanlılara bağlandı. Bizans vergi vermeyi kabul etti.<br/>
    Anadolu&#8217;ya yönelen Bayezit Sinop dışında Candaroğulları&#8217;nı, Aydınoğulları&#8217;nı,
    Menteşoğulları&#8217;nı Saruhanoğulları&#8217;nı topraklarına kattı. Hamito-ğulları Beyliğinin
    Tekeoğulları kolunu egemenliğine aldı. Germiyanoğulları Beyliği&#8217;nin topraklarını alarak
    Kütahya Merkez olmak üzere Anadolu Bey-lerbeyliği&#8217;ni kurdu. Kadı Burhanettin Devleti&#8217;ni
    yıkarak ilk kez Anadolu Türk birliğini sağladı.<br/>
    Yıldırım daha önce başlattığı ancak Niğbolu Savaşı&#8217;ndan dolayı ara vermek zorunda kalınan
    İstanbul kuşatmasını yeniden başlatmıştır. Ancak bu sefer de, Timur Anadolu&#8217;ya girince
    yine kuşatmaya ara verilmişti. Ankara Savaşı başlamıştır.</p>
<p><strong>ANKARA SAVAŞI (14Q2) Nedenleri<br/>
</strong>Timur&#8217;un da Yıldırım Bayezit&#8217;in de &#8220;cihan hakimiyeti&#8221;
    düşüncesi<br/>
    Her iki devletin sınır komşusu haline gelmeleri, «»■ Çin seferi öncesi Timur&#8217;un geride
    güçlü bir devlet bırakmak istememesi, Yıldırım Bayezit&#8217;in ortadan kaldırdığı beyliklerin
    beylerini kışkırtması, Yıldırım Bayezit&#8217;e sığınan beyleri (Karakoyunlu ve Bağrat Hanı&#8217;nı)
    Timur&#8217;un kendisine teslim edilmesini istemesidir.</p>
<p><strong>Osmanlı Ordusu savaşı kaybetti. Bu savaş sonucunda;<br/>
</strong>Anadolu&#8217;da beyliklerin tekrar kurulmasıyla Anadolu Türk birliği bozuldu. Şehzadeler
    arasında saltanat kavgaları çıktı. Osmanlı 11 yıl süren bir başsızlık dönemi geçmiştir. (Fetret
    Devri)</p>
<p><strong>FETRET DEVRİ (1402 &#8211; 1413)<br/>
</strong>Ankara Savaşı&#8217;ndan sonra taht kavgalarıyla hükümdarsız geçen döneme denir. Yıkılma
    tehlikesi geçiren Osmanlı Devleti Rumeli&#8217;de uygulanan hoşgörülü ve adaletli iskân
    politikası sonucunda Balkanlar&#8217;daki varlığını korumuştur, İstanbul’un fethi ve
    Balkanlardaki ilerleme gecikti. Balkanlardaki topraklarımızda, Anadolu’daki topraklarımızdaki
    kadar fazla kayıp yaşanmamıştır.</p>
<p><strong>I. MEHMET DÖNEMİ (Çelebi Mehmet /1413 -1421)<br/>
</strong>Kardeşleri arasındaki mücadeleye son vererek başa geçti. İlk dinî, siyasî, ekonomik boyutlu
    isyan olan Şeyh Bedrettin isyanını bastırdı. Saruhanoğul-ları, Germiyanoğulları, Aydınoğulları&#8217;ndan
    İzmir, Karamanoğulları&#8217;ndan Beyşehir ve Akşehir ve Menteşeoğulları beyliklerini yeniden
    aldı, Candaroğulları beyliğini egemenliği altına aldı. Mustafa Çelebi Düzmece Mustafa isyanını
    bastırdı. Mustafa Çelebi&#8217;ye karşı olanlar onun Yıldırım Bayezit&#8217;in oğlu olmadığını
    ileri sürüp Düzmece Mustafa derler. Mustafa Çelebi Bizans&#8217;a sığındı. Balkanlarda ise;
    Eflâk vergiye bağlandı, ilk Osmanlı &#8211; Venedik Deniz Savaşı yapıldı ve kaybedildi.<br/>
    Çelebi Mehmet Osmanlı Devleti&#8217;ni dağılmaktan kurtardığı için devletin ikinci kurucusu
    sayılır.</p>
<p><strong>II. MURAT DÖNEMİ (1421 &#8211; 1451)<br/>
</strong>İstanbul&#8217;u kuşattı ama alamadı. Çelebi Mustafa ile kardeşi Mustafa&#8217;nın
    isyanlarını bastırdı. Germiyanoğullarından vasiyet yolu ile, Aydınoğulları, Ha-mitoğulları ile
    Menteşeoğulları&#8217;nı ise yıkarak toprak aldı. Karamanoğulları ile yapılan mücadelede
    başarılı olundu. Böylece Anadolu&#8217;da siyasi birli! büyük ölçüde yeniden sağlanmış oldu.
    Balkanlar da Osmanlı ordusu Sırbistan&#8217;ın kuzeyine ilerleyip Belgrat&#8217;ı kuşatmasına
    rağmen bazı bölgelerde ordunun yenilmesi üzerine Haçlılar ile Edirne &#8211; Sege din (1444)
    Antlaşması yapıldı.<br/>
    Edirne &#8211; Segedin Antlaşması (1444)<br/>
    Sırbistan tekrar kurulacak fakat Osmanlılara vergi verecek,<br/>
    Bulgaristan&#8217;ın Osmanlı toprağı olduğu kabul edilecek,<br/>
    Eflâk Beyliği Macar egemenliğinde kalacak, Osmanlılara vergi vermeye devam edecek,<br/>
    Antlaşma 10 yıl geçerli olacaktı.<br/>
    II. Murat tahtı oğlu II. Mehmet&#8217;e bırakarak Manisa&#8217;ya çekildi. Bu antlaşma batıda
    imzalanan ilk antlaşmadır.</p>
<p><strong>Varna Savaşı (1444): </strong>Osmanlı tahtına küçük yaşta (12 yaşında) bir padişahın
    geçmesinden yararlanmak isteyen Haçlıları Osmanlı Devleti&#8217;ni Balkanlardan atmak için
    toplandı. Yapılan savaşı Osmanlı Devleti kazandı ve II. Murat tekrar padişah oldu.</p>
<p><strong>II. Kosava Savaşı (1448): </strong>Haçlılar Varna yenilgisinin izlerini silip Osmanlı
    Devleti&#8217;ni Balkanlar-&#8216;dan atmak için toplandılar. Kosava&#8217;da yapılan savaşı
    Osmanlı ordusu kazandı.</p>
<p><strong>Sonucunda:<br/>
</strong>Balkanlar&#8217;da kesin olarak Türk egemenliği sağlandı.<br/>
    Haçlıların Balkanlar&#8217;ı geri alma ümidi son buldu. Bir daha Haçlı İttifakı sağlayamadılar.
    Eflâk yeniden Osmanlılara dahil oldu. Balkanlar&#8217;ın Osmanlı toprağı olması kesinleşti.</p>
</html>