<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

    
    
    </style>
</head>
<h2>Kimya Bilimi</h2>
<h3><a name="1"></a>Simyadan Kimyaya</h3>
<p><strong>Simya:</strong> Basit metalleri altına çevirme, şifa
    ve ölümsüzlük iksirini bulma uğraşlarına simya (alşimi), bu işle uğraşanlara
    <strong>simyacı</strong><br/>
    <strong>(alşimist)</strong> denir.</p>
<p>Simyacıların en büyük iki amacı ;</p>
<p>Felsefe taşını yapmak<br/>
    Felsefe taşı hem metalleri altına
    çevirebilecek, hem de ölümsüzlük iksirinin bulunmasını kolaylaştıracaktı.</p>
<p>Ab-ı Hayat adını verdikleri bir suyun hayaline inanarak yeni maddeler bulma peşine
    düşmüşlerdir.</p>
<p><strong>Simyacıların Kullandığı Teknikler</strong></p>
<p>Kavurma<br/>
    Çözme<br/>
    Yakma<br/>
    Fırınlama<br/>
    Damıtma<br/>
    Süblimleştirme<br/>
    Süzme<br/>
    Mayalandırma</p>
<p><strong>Kullanılan Araç &#8211; Gereçler</strong></p>
<p>İmbikler (damıtma için)<br/>
    Potalar (eritme için)<br/>
    Fırın (ısıtma için)<br/>
    Kaplar (saklamak için)</p>
<p><strong>Özetle Simya: </strong>Bilim dalı
    değildir.Deneme-yanılmaya dayalıdır. Teorik bir temele dayanmaz. Sistematik bilgi birikimi
    içermez. Bilgi birikimi oluşmamıştır.</p>
<h3><a name="2"></a>>Kimya Disiplinleri ve Kimyacıların Çalışma Alanları
</h3>
<p><strong>Kimya bilimi;</strong> maddelerin yapısını,
    özelliklerini ve birbirleri arasındaki etkileşimleri inceleyen bilim dalına kimya denir. Bu
    nedenle kimya madde bilgisi olarak da adlandırılır. Kimya bilimi tarım, tıp, metalürji,
    arkeoloji ve gıda gibi birçok bilimle ortak çalışmalar yürütmektedir. Bu da kimyanın birçok alt
    alanlarının oluşmasını sağlamıştır.</p>
<p>><strong>Kimya Disiplinleri</strong></p>
<p>Analitik Kimya:Kimyasal bileşiklerin
    tanınması ve miktarlarının belirlenmesi işlemlerini kapsayan kimya disiplinidir.</p>
<p><strong>Biyokimya:</strong> Canlı organizmaların kimyasal
    yapısını ve bu yapıda meydana gelen kimyasaldeğişiklikleri inceleyen kimya disiplinidir.</p>
<p><strong>Fizikokimya:</strong> Sıcaklık, basınç, derişim
    (çözeltilerde birim hacimdeki madde miktarı) gibi fiziksel faktörlerin kimyasal tepkimelere
    etkilerini inceleyen kimya disiplinidir.</p>
<p><strong>Polimer Kimyası:</strong> Çok sayıda küçük birimin
    (monomer)birbirine eklenmesiyle oluşan büyük molekülleri (polimer) inceler.</p>
<p><strong>Anorganik Kimya:</strong> Organik olmayan
    bileşiklerin yapılarını, özelliklerini ve tepkimelerini inceleyen kimya disiplinidir.</p>
<p><strong>Organik Kimya:</strong> Karbon (C) bulunduran
    bileşiklerin yapılarını, özelliklerini ve tepkimelerini inceleyen kimya disiplinidir.</p>
<p><strong>Endüstriyel Kimya:</strong> Endüstride (sanayide)
    kullanılan ham maddelerin imalatıyla ilgilenir.</p>
<p><strong>Kimyacıların Çalışma Alanları</strong></p>
<p>Kimya bilimi oldukça geniş bir yelpazeye sahiptir. Ancak bu alanda çalışan meslekler genel olarak
    birkaç başlık altında toplanabilir. Bu mesleklerden bazıları aşağıda kısaca tanıtılmıştır.</p>
<p><strong>İlaç: </strong>Tıbbın gelişmediği dönemlerde
    insanlar bitkilerden ilaç elde etmişlerdir. İlaç canlı hücre üzerinde değişiklik meydana getiren
    kimyasal maddedir. Canlılarda hastalıkların teşhisi, tedavisi ve önlenmesini sağlayan ilaçlar
    Famasötik kimyanın konusudur.</p>
<p><strong>Gübre: </strong>Bitkilerin beslenmesi için
    gereklidir. Bitkiler N, P, K, Ca, Mg, S&#8230;gibi elementlere ihtiyaç doğar. Gübre sanayisinde
    çalışan kimyacılar toprak ve bitki analizi yaparak toprağın yapısında eksik olan ve bitkinin
    ihtiyaç duyduğu mineralleri tespit ederek çiftçilere tavsiyede bulunurlar. Kimyacılar biyokimya,
    biyoloji, ziraaat gibi birçok alanda uzman kişilerle işbirliği içerisindedir.</p>
<p><strong>Petrokimya: </strong>Ham petrolün işlenmesi ile elde
    edilen kimyasal maddelerle ilgilenen endüstri koludur.<br/>
    <strong>Üretilen bu ürünler; </strong>sentetik elyaflar, temizlik malzemeleri,
    boyalar,ilaç,araba lastiği,plastik gibi ürünlerde hammadde olarak kullanılır. Kimyacılar
    petrokimya tesislerinde ve petrol ürünleri işleyen fabrikalarda petrol ürünlerinin elde edilmesi
    sürecinde rol alırlar.</p>
<p><strong>Arıtım: </strong>Bir ürünün saflığını bozan
    maddeleri ayırma işlemidir. Arıtım işlemleri başta su arıtımı olmak üzere petrol rafineri ve
    metalurji gibi birçok alanda yapılmaktadır. Arıtımda elektroliz, ayrımsal damıtma,
    kristallendirme, süzme, ters osmoz gibi çeşitli fiziksel ve kimyasal ve biyolojik yöntemler
    kullanılır. Kimyacılar arıtım yapılacak maddeleri analiz ederek uzaklaştırılması gereken
    kimyasal maddeleri tespit edip uygun arıtım yöntemleri önerirler. Hatta araştırmalar yaparak
    yeni kimyasal arıtım yöntemleri de geliştirirler.</p>
<p><strong>Ahşap İşleme: </strong>Ahşap işleme, malzeme üzerine
    yapılan bir çizimin özel kesici aletlerle kesilmesi veya yontulması ile elde edilme sanatıdır.
    Ahşap malzeme doğal haldeyken, fiziksel, kimyasal, mekanik, biyolojik faktörlere karşı dayanıklı
    değildir.<br/>
    Boya ve vernik gibi kimyasal maddeler ahşap malzemeleri korumaktadır. Ahşap malzemenin
    korunması, dayanıklılığının artırılmasına yönelik çalışmalar kimyacıların çalışma alanına
    girmektedir.</p>
<p><strong>İşleme: </strong>Eski çağlarda kullanılan bitkisel
    ve hayvansal doğal boyaların yerini yapay boyalar almış ve boya sanayisinde hızlı gelişmeler
    olmuştur. Herhangi bir cisme renk vermek için veya koruma amaçlı olarak uygulanan kaplamaya
    <strong>boya</strong> denir. Boyalar özelliklerine göre karıştırılan farklı kimyasallardan
    oluşur. Bu kimyasallar çözücüler, boyanın yüzeye tutunmasını sağlayan bağlayıcılar ve renk
    verici pigmentlerdir. Boya sektöründe görev alan kimyacılar sağlık açısından daha az zararlı
    kimyasallar kullanarak dayanıklı boya üretimi için çalışmalar yapmaktadır.</p>
<p>Tekstil:Tekstil kimyası kimyanın
    özelleşmiş bir uygulama alanıdır. İplik hazırlanmasından konfeksiyona kadar yapılan işlemleri
    kolaylaştırmak ve daha kaliteli ürün elde etmek için kimyasal maddeler kullanılmaktadır. Tekstil
    malzemeleri kıyafetlerde, halılarda, dikiş ipliklerinde döşemecilik gibi birçok ürün yapımında
    kullanılmaktadır. Bu malzemeler üretimi ve sentezlenmesinde organik kimyadan faydalanılmaktadır.
</p>
<h3><a name="3"></a>Kimyanın Sembolik Dili</h3>
<p><strong>Element:</strong> Aynı proton sayısına sahip tek tür atomlar topluluğuna
    <strong>element</strong> denir.<br/>
    <strong>&#8211; </strong>Tek tür atomdan oluşur.<br/>
    <strong>&#8211; </strong>Saf maddedir.<br/>
    <strong>&#8211; </strong>Homojendir.<br/>
    <strong>&#8211; </strong>Belirli koşullarda erime noktası
    ve kaynama noktaları sabittir.<br/>
    <strong>&#8211; </strong>Belirli koşullarda yoğunlukları
    sabittir.<br/>
    <strong>&#8211; </strong>Kimyasal ve fiziksel yöntemlerle
    daha basit maddeler ayrıştırılamazlar.<br/>
    <strong>&#8211; </strong>Sembollerle gösterilir.<br/>
    <strong>&#8211; </strong>Helyum, oksijen, azot gibi çok az
    element doğada element halinde bulunur. Elementlerin çoğunluğu doğada bileşikleri halinde
    bulunurlar. Bu tür elementler kimyasal yöntemlerle bileşiklerinden elde edilirler.<br/>
    <strong>&#8211; </strong>Atomik yapılı olanları olduğu gibi
    molekül yapılı olanları da vardır.</p>
<p><strong>Bileşik:</strong> Farklı elementlerin belirli
    oranlarda, Özelliklerini kaybederek bir araya gelmesiyle oluşan saf maddelere
    <strong>bileşik</strong> denir.</p>
<p><span style="color: #000000;"><strong>&#8211; </strong>Saf ve homojen (hâl değişimi hariç)
    maddelerdir.<br/>
    <strong>&#8211; </strong> Belirli ayırt edici özellikleri
    vardır (erime, kaynama noktası, yoğunluk gibi).<br/>
    <strong>&#8211; </strong> Fiziksel yöntemlerle
    ayrıştırılamaz, kimyasal yöntemlerle ayrıştırılabilirler.<br/>
    <strong>&#8211; </strong> Bileşikler formüllerle
    gösterilir.<br/>
    <strong>&#8211; </strong> Bileşiği oluşturan elementler
    arasında belirli bir oran vardır. Örneğin suda hidrojen atomunun oksijen atomuna oranı
    2/1’dir.<br/>
    <strong>&#8211; </strong> Bileşikler kendisini oluşturan
    bileşenlerin özelliklerini göstermezler.</span></p>
<h3><a name="4"></a><span
        style="color: #0000ff;">Kimya Bilimine Katkı Sağlayan Bilim İnsanları</span></h3>
<p><strong>Empedokles</strong></p>
<p>Yunanlı simyacı ve filozof olan Empedokles her şeyin dört elementten oluştuğunu önermiştir. Bu
    elementler toprak, hava, ateş ve sudur. Bu elementlerin yanında sevgi ve nefret olarak iki
    kuvvetin her şeyin temelini oluşturduğunu öne sürmüştür.</p>
<p><strong>Demokritos</strong></p>
<p>Demokritos, bir maddeyi sürekli küçük parçalara bölme işleminin sonsuza dek sürdürülemeyeceği
    düşüncesinden yola çıkarak maddelerin çok küçük taneciklerden oluştuğunu ve bu taneciklerin
    bölünemez olduğunu savunmuştur. Bölünemez taneciklere “atom” adını vermiştir. Demokritos
    atomları sert, bölünemez ve sürekli hareket hâlinde olan yapılar olarak düşünmüştür</p>
<p><strong>Câbir bin Hayyan</strong></p>
<p>Kufe de eczacı bir babanın çocuğu olarak doğmuştur. Abbasi Halifesi Harun Reşidin sarayında
    yaşamıştır. Başta Kimya olmak üzere, Tıp, Eczacılık, Metalurji, Astronomi, Felsefe, Fizik ve
    Mekanik alanlarında çalışmalar yapmıştır. En önemli özelliği deneycilik olan Cabir bin Hayyan
    kimya ilminin hem deneysel hem de teorik olarak gelişmesine yardımcı olmuştur. Dünyada ilk kimya
    laboratuvarını kuran alim olarak tarihe geçmiştir.</p>
<p>Kimya ilmine kazandırdığı teknikler; eritme, buharlaştırma, süzme, arıtma, süblimleştirme.
    Günümüzde damıtmada kullanılan imbik düzeneğini ilk kez bulan bilgindir.</p>
<p><strong>Ebubekir er-Râzi</strong></p>
<p>Orta Çağ’ın önemli bir diğer kimyacı / simyacısı Ebubekir er-Râzi’dir Ebubekir er-Râzi,
    elementlerin modern anlamda sınıflandırılmasının temellerini atmıştır. Etil alkolü sentezlemiş
    formik asidi elde etmiştir.</p>
<p>Ebubekir er-Râzi, atom felsefesi üzerinde çalışmalar yapmıştır. Farklı organik maddeleri
    damıtarak çeşitli yağlar, tuzlar ve boyalar elde etmiştir. Demir gibi erime noktası yüksek
    metallerin eritme işlemi ile ilgili araştırmalar da<br/>
    yapmıştır.</p>
<p><strong>Aristo</strong></p>
<p>Aristo’ya göre maddelerin özellikleri dört elementle (hava, ateş, toprak ve su) ilgiliydi.
    Özellikleri değiştirilirse bir element, diğer üç elemente dönüşebilirdi. Örneğin hava nemli ve
    sıcak, su ise nemli ve soğuk olma özelliklerine sahiptir. Bu durumda hava elementinin sıcak olma
    özelliği, soğuk olma özelliğine çevrilirse hava, su elementine dönüşmüş olur. Dört element,
    doğadakilerle özdeş olarak görülmemiştir. Örneğin deniz suyu, su elementiyle aynı değildir.
    Ancak deniz suyu, su elementini fazla oranda içerir. Aristo’nun maddeyle ilgili dört element
    açıklaması sonucunda Demokritos’un atom düşüncesi hâkimiyetini yitirmiştir.</p>
<p>&nbsp;</p>
</html>