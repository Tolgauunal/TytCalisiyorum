<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}    

    </style>
</head>
<h2> Siyaset Felsefesi</h2>
<p>Siyaset (Politika Latince) dilimize Arapça’dan geçmiş bir sözcüktür ve devlet ve toplum yönetimi
    ile ilgili tüm etkinlikleri ifade eder.Bu alanı, hem siyaset bilim hem de siyaset felsefesi
    inceler.Siyaset bilim devlet biçimlerini, siyasi olguları ve süreçleri ele alır,betimler ve
    olanı olduğu gibi inceler. Siyaset felsefesi ise varolan siyaset üzerine bir sorgulama ve akıl
    yürütme etkinliğidir.Siyaset felsefesi ideolojiler üstü bir tutumla olması gerekeni
    araştırır.</p>
<h3><a name="1"></a>Siyaset Felsefesinin Temel Kavramları</h3>
<p><strong>Birey:</strong> Toplumda yaşayan insanlardan her biri<br/>
    <strong>Toplum:</strong> Bireylerden oluşan sosyal grup<br/>
    <strong>İktidar:</strong> Yönetimi elinde bulundurma
    gücü<br/>
    <strong>Devlet:</strong> Toplum yönetimi ile ilgili en geniş
    kurum<br/>
    <strong>Yönetim:</strong> Devlet ve Toplumu yönetme<br/>
    <strong>Meşruiyet:</strong> Hukuka, yasaya uygun olma<br/>
    <strong>Egemenlik:</strong> Devletin iktidar gücünü
    kullanabilmesi<br/>
    <strong>Hak:</strong> Bireyin yasaya uygun isteği<br/>
    <strong>Hukuk:</strong> Toplumsal yaşamı düzenleyen yazılı
    kuralların bölümü<br/>
    <strong>Yasa:</strong> Yaptırım gücüne sahip yazılı kurallar<br/>
    <strong>Bürokrasi:</strong> Devlet işlerinin yürümesini
    sağlayan hiyerarşik biçiminde örgütlenmiş görev yapanlardan oluşan yapı.<br/>
    <strong>Sivil Toplum:</strong> Toplum yönetiminde, iktidarın
    etki alanı dışında bulunan ve kendi dinamiğini oluşturarak varlığını sürdüren toplum olanı.</p>
<h3><a name="2"></a>Siyaset Felsefesinin Temel Soruları</h3>
<p><strong> </strong>Devletin varlık nedeni nedir?<br/>
    <strong> </strong>Devlet olmalı mı olmamalı mı?<br/>
    <strong> </strong>Devletin fonksiyonu nedir?<br/>
    <strong> </strong>İktidar kaynağını nereden
    alır?<br/>
    <strong> </strong>Egemenlik türleri nelerdir?<br/>
    <strong> </strong>Sivil toplum nedir?<br/>
    <strong> </strong>Demokratik yaşamda sivil toplumun
    yeri nedir?<br/>
    <strong> </strong>Eşitlik nedir?<br/>
    <strong> </strong>Adalet nedir?<br/>
    <strong> </strong>Bürokrasiden vazgeçilebilir
    mi?<br/>
    <strong> </strong>En iyi yönetim biçimi nedir?<br/>
    <strong> </strong>Herkesin memnun olabileceği bir
    yönetim biçimi olabilir mi?</p>
<h3><a name="3"></a>Siyaset Felsefesinden Bazı Soruların Cevapları</h3>
<p><strong>İktidar Kaynağı ve Meşruiyetin Ölçütü Nedir?</strong></p>
<p>İktidarın kaynağı farklı otoritelere dayalıdır.</p>
<p><strong>a.)</strong> İktidarın kaynağının halkın ortak iradesine dayalı olduğu iktidar yönetimi.
    Bu iktidar biçimine demokratik otorite adı verilir. Tüm yasaların hukuk sisteminin halkın
    iradesine göre belirlendiği iktidar biçimidir.</p>
<p><strong>b.)</strong> İktidarın kaynağı Tanrı&#8217;dır. Bu otorite biçimine geleneksel otorite
    adı verilir. Yasalar kanunlar kaynağını kutsal kitaplardan gelenek ve göreneklerden törelerden
    alır. Birey kul olarak görülür. Devlet ise kutsaldır.</p>
<p><strong>c.)</strong> İktidarın kaynağı karizmatik otoritedir. Kaynağı olağanüstü özelliklere
    sahip liderlerden alır. Bu otorite biçimi karizmatik otorite adı verilir. Karizmatik lider
    öngörü sahibi halkını arkasında sürükleyen otorite biçimidir. Bu otorite biçiminde yasaların ve
    hukuk sisteminin kaynağı karizmatik liderin ilkelerine bağlıdır.</p>
<p><strong>Egemenlik Nedir? Kaç Tür Egemenlik Vardır?</strong></p>
<p>Egemenlik yönetme gücünü kullanmaktır. Temel olarak 6 farklı egemenlik türü vardır.</p>
<p><strong>a.) Monarşik Egemenlik:</strong> Yöneticinin tek kişi olduğu yönetim biçimidir. Yönetici
    gücünü ailesi ve kendisinden alır. Ağzından çıkan her söz kanundur.</p>
<p><strong>b.) Oligarşik Egemenlik:</strong> Yöneticilerin bir grup zümreden oluşturduğu yönetim
    biçimidir. Yöneticiler içinde bulundukları zümrenin çıkarlarını ön plana alırlar. Bu nedenle
    halk tarafından benimsenmez. İşi iyi bilen uzmanlardan oluşması bu yönetim biçiminin artısıdır.
</p>
<p><strong>c.) Teokratik Egemenlik:</strong> Yöneticilerin din adamlarından ya da dini özellikleri
    taşıdığına inanılan yöneticilerden oluşan egemenlik türüdür. Yöneticiler gücünü kutsal
    kitaplardan alır. Yaşam dini kurallara göre biçimlendirilir.</p>
<p><strong>d.) Demokratik Egemenlik:</strong> Halkın temsilcilerinin iktidarda olduğu egemenlik
    türüdür. Toplumsal yaşam pozitif hukuka göre belirlenir.</p>
<p><strong>e.) Sosyalist Egemenlik:</strong> Yöneticilerin gücünü işçi sınıfından aldığı egemenlik
    türüdür.</p>
<p><strong>f.) Kapitalist Egemenlik:</strong> Yöneticilerin gücünü orta sınıftan aldığı egemenlik
    türüdür. Toplumsal yaşamda egemenlik önemlidir. Bırakınız yapsınlar, bırakınız geçsinler mantığı
    hakimdir.</p>
</html>