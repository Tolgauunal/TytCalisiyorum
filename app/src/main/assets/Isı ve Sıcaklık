<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    
    </style>
</head>
<h2>Isı – Sıcaklık – Genleşme</h2>
<h3><a name="1"></a>Isı ve Sıcaklık</h3>
<p>Isı ve sıcaklık farklı kavramlardır. <strong>Sıcaklık</strong></span>, bir sistemde rastgele hareket eden
    moleküllerin ortalama kinetik enerjisinin bir göstergesidir. Maddenin molekül veya atomlarının
    ortalama kinetik enerjisi artarsa sıcaklığı da artar. Sıcaklık, skaler bir<br/>
    büyüklüktür, termometre ile ölçülür. SI birim sisteminde sıcaklık birimi Kelvin’dir ancak günlük
    yaşantıda çoğunlukla Celcius derece (˚C )kullanılır.</p>
<p>Maddeden maddeye veya aynı maddenin bölgeleri arasında aktarılan enerjiye <strong>ısı</strong></span> denir. Maddeye enerji aktarıldığında
    maddenin ortalama kinetik enerjisinin artmasına yani sıcaklığının artmasına neden olur. Isı
    skaler bir büyüklüktür. Birimi joule’dür. Isı enerjisini direk olarak bir aletle ölçemeyiz ancak
    kalorimetre kabı yardımıyla hesaplayabiliriz.</p>
<p>Çevremizde bazen rastladığımız; “vücut ısısı”, “suyun ısısı”, “havanın ısısı” kullanımları
    yanlıştır. Doğru kullanım “vücut sıcaklığı”, “suyun sıcaklığı”, “havanın sıcaklığı” şeklinde
    olmalıdır.</p>
<h3>Termometreler</span></h3>
<p>Bir maddenin sıcaklığını ölçmek için kullanılan aletlere <strong>termometre</strong></span>
    denir. Sıcaklığın termometre ile ölçülmesi algılama farklılığından kaynaklanan farklı sonuçları
    ortadan kaldırır.</p>
<p><strong>Metal Termometreler:</strong> Genellikle yüksek sıcaklıkları ölçmek için tasarlanmıştır.
    Fabrikalarda yüksek sıcaklık ölçümlerinde, fırınlarda ve sanayide kullanılır.</p>
<p><strong>Sıvılı Termometreler:</strong> Sıvılı termometreler ile genellikle orta derecede
    sıcaklıklar ölçülür. Sıvılı termometrelerde alkol ya da cıva kullanılır. Bunun nedeni bu
    sıvıların sıcaklık değişimine bağlı olarak oldukça iyi genleşmeleridir. Bir sıvılı termometrenin
    ölçebileceği en yüksek sıcaklık değeri o termometrede kullanılan sıvının cinsine bağlıdır. Bir
    sıvılı termometre ile ölçüm yaparken termometre sıvısının hal değiştirmemesi gerekir.</p>
<p><strong>Gazlı Termometreler:</strong> Düşük sıcaklıklarda daha hassas ölçüm yapmak için gazlı
    termometreler kullanılır.</p>
<p><strong>Pirometre:</strong>Sıcaklığın yaklaşılmayacak kadar yüksek olduğu veya temas edilmeden
    ölçüm yapmak istediğimiz durumlarda kullanılan termometredir.</p>
<h3>Sıcaklık Ölçekleri</span></h3>
<p>Termometreler tasarlanırken saf suyun donma sıcaklığı ve saf suyun kaynama sıcaklığı
    belirlenerek, iki değer arası eşit bölmelere ayrılır.</p>
<p>
    <img src="https://dilimiz.gen.tr/wp-content/uploads/fikiravm/2019/04/sicaklik-olceklendirmesi.jpg"
         alt="Sıcaklık Ölçeklendirmesi"/></p>
<p>Celsius, Fahrenheit ve Kelvin termometreleri şekillerdeki gibi ölçeklendirilmiştir.</p>
<p>Burada, dikkat edilirse; Celsius termometresinin 1 bölmesi (1 °C’lık değişime), Fahrenheit
    termometresinin 1,8 bölmesine (1 ,8 °F’lık değişime) ve Kelvin termometresinin 1 bölmesine
    (1K’lık değişime) karşılık gelmektedir.</p>
<h3>Öz Isı ve Isı Sığası</span></h3>
<p>Saf bir maddenin 1 gramının sıcaklığını 1˚C artırmak için gerekli ısı miktarına<strong> öz ısısı</span> </strong>denir. Öz ısı “c” ile gösterilir birimi
    joule/kg veya cal/g ˚C ve maddeler için ayırt edici bir özelliktir. Öz ısı ile ilgili olarak;
</p>
<p><strong>&#8211;</strong> </span>Öz ısı saf maddeler için ayırt edici
    bir özelliktir.<br/>
    <strong>&#8211;</strong> </span>Öz ısı madde miktarına bağlı olarak
    değişmez.<br/>
    <strong>&#8211;</strong> </span>Eşit miktarda farklı cins
    maddelere, eşit miktarda ısı verildiğinde öz ısısı az olan sıvının sıcaklığı daha fazla
    artar.<br/>
    <strong>&#8211;</strong> </span>Eşit miktarda farklı cins
    maddelerin çevreye verdikleri ısı, öz ısısı fazla olanın daha fazladır.<br/>
    <strong>&#8211;</strong> </span>Denizlerin karalardan daha geç
    ısınıp soğumasının nedeni suyun öz ısısı diğer maddelere göre fazla olmasıdır.</p>
<p>Bir maddenin sıcaklığını 1 ˚C artımak için gerekli ısı miktarına <strong>ısı sığası</strong></span> veya <strong>ısı kapasitesi</span> </strong>denir <strong>C</span></strong> ile gösterilir . Matematiksel olarak;</p>
<p><span style="font-size: 14pt"><strong>Isı sığası= Kütle. Öz ısı   </strong></span></p>
<p><span style="font-size: 14pt"><strong>C= m.c </strong></span> şeklinde ifade edilir.</p>
<h2><a name="2"></a>Hal Değişimi</span></h2>
<p>Bir maddeye ısı verildiğinde ya da madde ile çevresi arasında ısı alış – verişi olurken maddenin
    sıcaklığı değişir. Ancak ısı alış – verişi sırasında maddenin sıcaklığının değişmediği durumlar
    da vardır. Bu durumlar maddenin katıdan sıvıya geçmesi (erime), sıvıdan gaza geçmesi
    (buharlaşma), gazdan sıvıya geçmesi (yoğunlaşma), sıvıdan katıya geçmesi (donma) dır. Bu
    olaylara <strong>hal değişimi</strong> </span>ya da<strong> faz değişmesi</strong></span> denir.</p>
<h3>Hal Değiştirme Isısı</span></h3>
<p>1 gram maddenin hal değiştirmesi için gerekli olan ısı miktarına, hal değiştirme ısısı denir.
    Ayırt edici bir özelliktir. L harfi ile gösterilir. Madde eriyorsa erime ısısı, donuyorsa donma
    ısısı denir. Aynı cins maddelerin erime ve donma ısıları eşittir. Bu nedenle 1 gram buzun
    erimesi için gerekli olan ısı değeri ile 1 gram suyun donarken ortama verdiği ısı değeri
    aynıdır. Bu değer ise 80 kaloridir.</p>
<p>Benzer biçimde 1 gram suyun kaynaması için gerekli olan ısı değeri ile 1 gram su buharının
    yoğunlaşırken ortama verdiği ısı değeri aynıdır. Bu değer ise 540 kaloridir. 1 gram maddenin hal
    değiştirmesi için gerekli olan ısı miktarı L ise, m gram maddenin hal değiştirmesi için gerekli
    olan ısı miktarı</p>
<p><span style="font-size: 14pt"><strong>Q = m.L</strong></span> formülü ile ifade edilir.</p>
<h2><a name="3"></a>Isıl Denge</span></h2>
<p>Sıcaklıkları farklı maddelerin aralarındaki ısı akışı, maddelerin sıcaklıkları eşitlenince durur.
    Bu sıcaklığa denge sıcaklığı denir. Denge sıcaklığı<strong> Td</strong></span> ile gösterilir.</p>
<p><strong>&#8211;</strong> </span>Denge sıcaklığında olan maddeler
    <strong>ısıl (termal)</strong></span> dengedeki maddeler adı
    verilir. Isıl dengedeki maddelerin sıcaklıkları eşittir.<br/>
    <strong>&#8211;</strong> </span>Maddelerin denge sıcaklığı,
    sıcaklığı büyük olan maddeninkinden daha büyük; sıcaklığı küçük olanından küçük olamaz.<br/>
    <strong>&#8211;</strong> </span>Dış ortamdan izole edilmiş ve
    birbirine temas eden iki maddenin arasındaki ısı alışverişinde maddeler ısıl dengeye ulaştığında
    birinin verdiği ısı miktarı diğerinin aldığı ısı miktarına eşittir. Bu durumu matematiksel
    olarak;</p>
<p><span style="font-size: 14pt"><strong>Qalınan=Qverilen</strong></span></p>
<h2><a name="4"></a>Enerji İletim Yolları ve Enerji İletim Hızı</span>
</h2>
<h3>Enerji İletim Yolları</span></h3>
<p>Isı enerjisi, bir maddeden başka bir maddeye bir yerden başka bir yere üç farklı yolla transfer
    olur: İletim yoluyla, konveksiyon (dolanım) yoluyla ve ışıma yoluyla.</p>
<p><strong>Isının İletim Yoluyla Yayılması:</strong> Katı maddelerin atom veya moleküllerinin
    enerjilerini birbirlerine aktarmasına <strong>ısının iletim yoluyla yayılması</strong></span>
    denir. Isının iletim yoluyla yayılması için mutlaka ortama ihtiyaç vardır.</p>
<p><strong>Isının Konveksiyon Yoluyla Yayılması:</strong> Maddenin sıcaklığının yüksek olduğu yerde
    yoğunluğu daha azalır, sıvı ve gaz maddelerde bu yoğunluk farkı olur. Sıvı ve gaz maddelerde bu
    yoğunluk farkından dolayı atom ve moleküller yer değiştirirler bu<br/>
    sayede enerji madde içinde taşınmasına <strong>ısının konveksiyon yoluyla yayılması</strong></span>
    denir.</p>
<p>Isının konveksiyon yoluyla yayılması için mutlaka madesel ortama ihtiyaç vardır. Sobanın odayı
    ısıtması ve tenceredeki suyun kaynaması ısının konveksiyon yoluyla yayılmasına örnek
    verilebilir.</p>
<p><strong>Isının Işıma Yoluyla Yayılması:</strong> Dünyamızın en önemli enerji kaynağı olan Güneş
    bize enerjisini ışıma yoluyla iletmektedir. Isının maddesel ortama ihtiyaç duymadan yayılmasına
    <strong>ısının ışıma yoluyla yayılması</strong></span> denir.</p>
<h3>Katı Maddelerdeki Enerji İletim Hızı</span></h3>
<p>Farklı maddelerin enerji iletim hızları farklıdır. Metallerin enerji aktarım hızları diğer
    maddelere göre daha fazladır. Metallerin enerji aktarım hızları serbest elektron sayılarına
    bağlı olarak değişiklik gösterir.</p>
<p>Maddelerin ısı iletkenliğini ısı iletim katsayısı ile ifade edilir.1 m2’lik yüzey alanına sahip
    maddelerin iki yüzeyi arasındaki sıcaklık farkından dolayı bir yüzeyinden diğer yüzeyine en kısa
    mesafede birim zamanda geçen ısı miktarına ısı iletkenlik katsayısı denir.</p>
<p>Birimi watt/metre. kelvin’dir. Isı iletkenlik katsayısı maddeler için ayırdedici bir özelliktir.
    Maddelerin ısı iletim hızı;</p>
<p><strong>&#8211;</strong> </span>Maddenin cinsine,<br/>
    <strong>&#8211;</strong> </span>Maddenin iki ucu arasındaki
    sıcaklık farkına,<br/>
    <strong>&#8211;</strong> </span>Maddenin kalınlığına,<br/>
    <strong>&#8211;</strong> </span>Enerji iletiminin gerçekleştiği
    maddenin yüzey alanına bağlıdır.</p>
<h3>Enerji Tasarrufu</span></h3>
<p>Ülkemizde de enerji tasarrufu sağlamak için binalarda ısı yalıtımı zorunlu hâle getirilmiştir.
    Enerji iletim hızı düşük olan maddelere yalıtım malzemeleri denir.</p>
<p>Binanın yalıtım malzemeleriyle kaplanarak yapılan enerji yalıtım işlemlerine “<strong>mantolama</strong></span>” adı verilir.</p>
<p>Binalar yapılırken tuğlaların kalın kullanılması veya kullanılan ince tuğlaların arasına strafor
    veya cam elyaf adı verilen maddeler konularak yapılması birer yalıtım örneğidir. Binalarda ısı
    yalıtımı sayesinde büyük oranlarda enerji tasarrufu sağlanmaktadır.</p>
<h3>Küresel Isınma ve Sera Etkisi </span></h3>
<p>Son yıllarda, Dünya üzerinde yapılan ölçümler, hava, kara ve deniz sıcaklıklarının ortalama
    değerlerinin önceki yıllara göre arttığını göstermektedir. Ortalama sıcaklıklardaki bu artışa
    küresel ısınma denir. Küresel ısınmanın ana sebeplerinden biri insanların doğaya verdikleri
    zararlardır. Kullandığımız, fosil yakıtlardan çıkan sera gazları, kişisel bakım Ürünleri, parfüm
    ve deodorant küresel ısınmayı tetiklemektedir. Bunların yanında güneşte meydana gelen periyodik
    olaylar da (patlama gibi) küresel ısınmaya sebep olmaktadır.</p>
<p><span style="text-decoration: underline"><strong>Küresel ısınma;<br/>
</strong></span><strong>&#8211;</strong> </span>Dünya üzerinde iklim
    değişikliğine,<br/>
    <strong>&#8211;</strong> </span>Buzulların erimesine,<br/>
    <strong>&#8211;</strong> </span>Canlı türlerinin yok olmasına
    (özellik deniz canlılarının),<br/>
    <strong>&#8211;</strong> </span>Deniz seviyesinin yükselmesi sonucu
    içme suyu sıkıntısına,<br/>
    <strong>&#8211;</strong> </span>Tarımsal kuraklığa, ve bunlar gibi,
    yaşamımızı doğrudan etkileyen olaylara neden olmaktadır.<br/>
    <strong>&#8211;</strong> </span>Küresel ısınmayı engellemek için
    alınabilecek bireysel önlemlerden bazıları,</p>
<p><span style="text-decoration: underline"><strong>Küresel Isınmayı Önlemek İçin Alınması Gereken Önlemler</strong></span><br/>
    <strong>&#8211;</strong> </span>Standart ampulünüzü tasarruf ampulü
    ile değiştirin ve bir yıldaki karbondioksit salınımını 75 kg azaltın.<br/>
    <strong>&#8211;</strong> </span>Toplu taşıma araçları kullanın,
    yürüme mesafelerine yürüyerek gidin.<br/>
    <strong>&#8211;</strong> </span>otomobillerin hava ve yakıt
    filtrelerini temiz tutun.<br/>
    <strong>&#8211;</strong> </span>Geri dönüşüme mutlaka önem
    gösterin.<br/>
    <strong>&#8211;</strong> </span>Daha az sıcak su kullanarak enerji
    kullanımını azaltın.<br/>
    <strong>&#8211;</strong> </span>Elektronik cihazlarınızı
    (televizyon, müzik çalar gibi) tamamen kapatın (kapama düğmesinden ya da fişten çekin)<br/>
    <strong>&#8211;</strong> </span>Her yıl mutlaka ağaç dikin.<br/>
    <strong>&#8211;</strong> </span>Parfüm ve deodorant kullanımınızı
    azaltın.</p>
<h2><a name="5"></a>Genleşme</span></h2>
<p>Bir maddeye ısı verildiğinde sadece maddenin sıcaklığı değişiyorsa verilen ısı maddenin
    molekülleri arasındaki bağları gevşetir ve moleküllerin arası açılır. Isı verilerek maddenin
    hacminin artması olayına <strong>genleşme</strong></span> denir.
    Genleşme maddenin üç hali için de gözlenebilir.</p>
<h3>Katılarda Genleşme</span></h3>
<p>Katı madde, çubuk şeklinde ise boyca uzama, levha şeklinde ise yüzeyce genleşme, küre ve silindir
    gibi cisimlerde ise hacimce genleşme olarak incelenir.</p>
<p><strong>Boyca Uzama:</span> </strong></span>Katı bir çubuk, ısıtılıp
    sıcaklığı artırıldığında boyunun uzadığı gözlenir. Boyu uzayan bir çubuğun genişliği de artar.
    Fakat boyundaki artışın yanında genişliğindeki artış ihmal edilecek kadar küçüktür.Bundan dolayı
    metalin tek boyutta genleştiği kabul edilir ve buna <strong>boyca uzama</strong></span>
    denir.</p>
<p><strong>Yüzeyce Genleşme:</strong> İnce levha şeklindeki katı maddelerin kalınlığındaki genleşme,
    yüzeyindeki genleşmenin yanında çok küçük kaldığı için dikkate alınmaz. Dolayısıyla böyle bir
    levhadaki genleşmeye yüzeyce genleşme denir. Yüzey alanı<strong> 𝑆0</span></strong>
    olan ince metal bir levha ısıtıldığında yüzey alanı artar. Yüzey alanındaki <strong>ΔS</strong> </span>artış miktarı <strong>ΔS= 𝑆0.2a. ΔT</strong> </span>bağıntısı
    ile hesaplanır. İki boyutta genleşme olduğu için a uzama katsayısı 2a olarak alınmıştır. Benzer
    şekilde soğutulan levhanın yüzey alanındaki azalma da aynı bağıntı ile hesaplanır.</p>
<p>Yüzeyce genleşme aslında fotokopi makinesinde bir cismin daha büyük ya da daha küçük fotokopisini
    çekmek gibidir. Boyutları değişir fakat şekli değişmez.</p>
<p><strong>Hacimce Genleşme:</strong> Bütün maddeler hacimce genleşir. Fakat bazı doğrultulardaki
    genleşmeler ihmal edilecek kadar küçük olduğunda, boyca uzana ve yüzeyce genleşme durumları
    olur. İlk hacmi 𝑉0 olan küresel bir cismin sıcaklığı <strong>ΔT</strong></span> kadar değiştirildiğinde hacmindeki
    değişme miktarı olan <strong>ΔV</strong></span>, <strong>Δ<span
            style="font-size: 14pt">V = V-𝑉0=𝑉0.3λ.Δt </span></strong> bağıntısıyla hesap edilir.
</p>
<h3>Gazların Genleşmesi</span></h3>
<p>Maddelerin genleşme kat sayıları arasında<span style="font-size: 14pt"><strong> a<sub>gaz</sub> &gt; a<sub>sıvı</sub>&gt; a<sub>katı</sub></strong></span>
    ilişkisi vardır. Bütün gazlar aynı miktarda genleştiğinden genleşme gazlar için ayırt edici bir
    özellik değildir.</p>
<h3>Sıvıların Genleşmesi</span></h3>
<p>Isıtılan bir sıvı, hacimce genleşir. İçi su dolu bir kap ısıtıldığında sıvının taşması,
    genleştiğini gösterir. Aynı cins sıvıların sıcaklığı eşit miktar artırılırsa, hacmi büyük olan
    sıvı daha fazla genleşir. Su diğer sıvılardan farklı şekilde genleşir. Suyun 1 atmosferlik
    basınç altında +4 °C altında ve üstündeki sıcaklıklarda suyun hacmi artar. Eğer suyun diğer
    sıvılardan farklı özelliği olmasaydı yani diğer sıvılar gibi davransaydı, sular üstten değil
    dipten donardı. Dolayısıyla denizlerde hayat olmazdı. Halbuki su üstten donup 1 m kalınlığında
    buz tabakası olsa da, suyun dip taraftaki sıcaklığı +4 civarındadır. Çünkü yoğunluğu en fazla
    olan sıvı dipte olur.</p>
<p>&nbsp;</p>
</html>