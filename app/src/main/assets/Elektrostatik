<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    

    </style>
</head>
<h2>Elektrostatik</h2>
<p>Elektrostatik, fizik biliminin durgun elektrik yüklerini ve bu yükler arasındaki etkileşmeyi
    inceleyen bölümüdür.</p>
<h3><a name="1"></a>Elektrik Yükü</h3>
<p><strong>&#8211; </strong>Maddeler atomlardan oluşur. Atom da
    proton, nötron ve elektronlardan oluşur. Proton ve nötronlar atom çekirdeğinde bulunur.<br/>
    <strong>&#8211; </strong>Elektronlar ise, çekirdeğin
    çevresindeki yörüngelerde dolanır.<br/>
    <strong>&#8211; </strong>Protonun sahip olduğu elektrik yükü
    pozitif yük (+) olarak adlandırılır.<br/>
    <strong>&#8211; </strong>Elektronun sahip olduğu elektrik
    yükü negatif yük (-) olarak adlandırılır.<br/>
    <strong>&#8211; </strong>Bir proton ile bir elektronun yük
    miktarları birbirine eşittir.<br/>
    <strong>&#8211; </strong>Nötron yüksüzdür.<br/>
    <strong>&#8211; </strong>Elektrik yükü q ile
    gösterilir.<br/>
    <strong>&#8211; </strong>SI birim sisteminde elektrik
    yükünün birimi coulombdur ve C ile gösterilir.<br/>
    <strong>&#8211; </strong>Bir elektronun yükünün, en küçük
    yük olduğu kabul edilir ve elemanter yük ya da birim yük denir. Birim yük e ile gösterilir.<br/>
    <strong>&#8211; </strong>Bütün yüklü cisimlerin yük miktarı
    birim yük cinsinden -3e, -e, e, 2e şeklinde ifade edilir.</p>
<p>Bilim insanlarının yaptıkları ölçümler doğadaki en küçük elektrik yükünün elektronun yükü
    olduğunu göstermiştir. Bu nedenle bir elektronun yüküne temel yük ya da <strong>elementer
        yük</strong> (ey) denir.</p>
<p>Bir cismin elektron alması veya vermesi sonucu yük dengesinin bozulması olayına <strong>elektrikle
    yüklenme</strong> veya <strong>elektriklenme</strong> denir. Elektriklenme olayında
    toplam yük sayısında bir değişiklik olmaz toplam yük korunur.</p>
<h2><a name="2"></a>Elektrikle Yüklenme Çeşitleri</h2>
<p>Elektron kazanan maddelerde negatif yük miktarı, pozitif yük miktarından fazla (negatif yük
    fazlalığı) olduğundan böyle maddeler negatif yükle yüklenmiş olur. Elektron kaybeden maddelerde
    negatif yük miktarı, pozitif yük miktarından az (negatif yük eksikliği) olduğundan böyle
    maddeler pozitif yükle yüklenmiş olur.</p>
<p>Elektriklenme, sürtünmeyle elektriklenme, dokunma ile elektriklenme, etki ile elektriklenme olmak
    üzere üç şekilde gerçekleşir.</p>
<h3>Sürtünme ile Elektriklenme</h3>
<p>İki maddenin birbirlerine sürtünmesi ile yüklenmelerine <strong>sürtünme ile
    elektriklenme</strong>
    denir. Sürtünme ile elektriklenen iki nötr madde eşit miktarda ve zıt cins elektrikle yüklenir.
</p>
<p>Bir ebonit (plastik) çubuk yün kumaşa sürtüldüğünde, yünden ebonit çubuğa elektron geçer.
    Elektron kazanan ebonit çubukta elektron fazlalığı oluşurken, elektron kaybeden yün kumaşta ise
    elektron eksikliği oluşur. Böylece ebonit çubuk “-” yükle, yün kumaş ise “+” yükle yüklenmiş
    olur.</p>
<h3>Dokunma ile Elektriklenme</h3>
<p>İki iletken maddenin birbirlerine dokunması ile yüklenmelerine dokunma ile elektriklenme
    denir.</p>
<p>Dokunma ile elektriklenen iki madde aynı cins elektrik yükü ile yüklenir. Elektrik yüklü iletken
    bir madde, nötr, iletken bir maddeye dokundurulduktan sonra her iki madde de aynı cins elektrik
    yükü ile yüklü olur.</p>
<p>Dokunma ile elektriklenen iki maddenin, birbirlerine dokunmadan önceki yüklerinin toplamı,
    birbirlerine dokunduktan sonraki yüklerinin toplamına eşittir.</p>
<h3>Etki ile Elektriklenme</h3>
<p>Nötr bir iletkenin, yakınındaki yüklü bir cismin etkisi ile elektriklenmesine <strong>etki ile
    elektriklenme</strong> denir.<br/>
    Nötr bir iletkenin bir bölgesinde tek cins yüklerin, diğer bölgesinde ise zıt cins yüklerin
    toplanmasına <strong>elektriksel kutuplanma</strong> denir.
</p>
<h3><a name="3"></a>Elektroskop</h3>
<p>Bir cismin yüklü olup olmadığını, yüklü ise hangi cins yükle yüklü olduğunu anlamaya yarayan
    alete <strong>elektroskop</strong> denir.</p>
<p><strong>&#8211; </strong>Elektroskop yüklü iken yaprakları
    açık nötr iken yaprakları kapalıdır.<br/>
    <strong>&#8211; </strong>Yüklü bir elektroskobun topuzuna
    yüklü başka bir cisim dokundurulduğunda yapraklar daha da açılıyorsa elektroskopla cisim
    aynı<br/>
    cins elektrik yüküyle yüklüdür.<br/>
    <strong>&#8211; </strong>Cisim topuza dokundurulduğunda eğer
    elektroskobun yaprakları bir miktar kapanıyorsa cisim ve elektroskop zıt elektrik yüküyle
    yüklüdür.<br/>
    <strong>&#8211; </strong>Yapraklar tamamen kapanıyorsa cisim
    ve elektroskobun yük miktarlarının eşit fakat zıt elektrik yüküyle yüklüdür.</p>
<p>Günümüzde elektrikle yüklenme olayından yararlanıldığı alanlara örnek olarak arabaların
    boyanması, baca filtreleri, hava filtreleri, fotokopi makineleri, lazer yazıcılar, mürekkep
    baskısı verilebilir.</p>
<h3><a name="4"></a>İletken ve Yalıtkanlarda Yük Dağılımı</h3>
<p>Maddelerin iletkenlikleri atomun yapısıyla ilgili bir özelliktir. Bazı maddelerin atomlarında
    özellikle de dış yörüngedeki atomlar atoma zayıf bağ ile bağlıdır. Böyle atomlara sahip
    maddeler, dışarıdan uygulanan elektriksel bir etki ile karşılaştığında dış yörüngedeki zayıf
    bağlı elektronlar kolayca sökülür ve maddenin içinde hareket edebilir bu sayede madde elektriği
    iletmiş olur. Böyle maddelere <strong>iletken</strong><br/>
    <strong>maddeler</strong> denir.</p>
<p>Yalıtkan maddelerde atomların sahip olduğu elektronlar atoma sıkı bağlarla bağlıdır, dışarıdan
    gelen elektriksel bir etki elektronları kolayca hareket ettiremez böyle maddelere elektriği
    iletmeyen yani <strong>yalıtkan madde</strong> denir.</p>
<p><strong>&#8211; </strong>İletken atomlarında yük hareketi,
    iletken içinde kolaylıkla hareket edebilen ve serbest elektron adı verilen elektronlarla
    sağlanır.<br/>
    <strong>&#8211; </strong>Yalıtkanlarda serbest elektronlar
    yok denecek kadar azdır.<br/>
    <strong>&#8211; </strong>YükIü cisimlerin birbirlerine
    uyguladığı kuvvete Coulomb kuvveti denir.<br/>
    <strong>&#8211; </strong>Bir iletken elektrik yükü
    kazandığında bu yük, serbest elektronlar tarafından iletkenin tüm dış yüzeyine dağılır.<br/>
    <strong>&#8211; </strong>Bir yalıtkan elektriklendiğinde,
    serbest elektronu olmadığından, bu yük yalıtkanın başka bölgesine yayılamaz.<br/>
    <strong>&#8211; </strong>İçi boş, yüklü bir iletkenin
    yükleri dış yüzeyine dağılır, iç yüzeyi ise nötr olur.<br/>
    <strong>– </strong>Yüklü bir iletkenin elektrik
    yükleri, aynı cins olduğundan birbirini iterek, mümkün olan en uzağa giderler. Bu nedenle sivri
    uçlarda yük birikmesi daha fazla olur.<br/>
    <strong>– </strong>Negatif yüklü bir kürecik nötr,
    iletken, içi boş bir kürenin içinde tutulduğunda, dıştaki küre, şekildeki gibi kutuplanır. Yüklü
    kürecik büyük kürenin iç yüzeyine dokundurulduğunda ise, tüm yükünü kaybederek kendisi nötr hale
    geçer. Kürecik gibi büyük kürenin de iç yüzeyi nötr olur, kazandığı yükler dış yüzeyine dağılır.
</p>
<p>İletken bir cismin üzerine gelen elektrik yükleri birbirlerini iterek iletkenin geometrik şekline
    göre dağılır ve sonrasında yüklerin hareketi durur. Elektrik yüklerinin hareketsiz olarak
    durmasına “<strong>elektrostatik denge</strong>” denir.
    Elektrostatik dengeye ulaşmış bir iletken cismin içinde elektrik alan sıfır olur. Kapalı bir
    yüzeye sahip olan bir iletken cisim, elektrik alan içerisine yerleştirildiğinde elektronlar
    iletkenin içindeki elektrik alan sıfırlanıncaya kadar hareket eder. İletkenin içindeki elektrik
    alan sıfırlanınca elektronları hareket ettiren neden ortadan kalkmış olacağı için hareketleri
    sona erer. İçinde elektrik alanın sıfır olduğu bu kapalı iletken yüzeye “<span
            style="color: #000080"><strong>Faraday Kafesi</strong>” adı verilir. Faraday
    kafesi yanıcı ve parlayıcı maddelerin depolandığı binalarda, radyo frekens yayan cihazlarda,
    telsizle haberleşme yapılan binalarda, elektronik kartlarda bulunan radyo frekans modüllerde
        kullanılır.</span></p>
<h3><a name="5"></a>Elektrik Alan</h3>
<p>Elektrik yükleri çevresinde bir etki alanı meydana getirir. Yük bu etki alanı içine giren yükleri
    iter veya çeker. Elektrik yükünün etkisini gösterdiği bu alana <strong>elektrik
        alanı </span></strong>denir. Elektrik alan vektörü
    uzayın herhangi bir noktasındaki elektriksel alan vektörü , o noktaya konulan +1 C’luk deneme
    yüküne etkiyen elektriksel kuvvet vektörüdür. Bir elektrik yükünün kendisinden d kadar uzakta
    oluşturduğu elektriksel alanın büyüklüğü;</p>
<p>Matematiksel olarak <span style="font-size: 14pt"><strong>E=k. q/d<sup>2</sup></strong>
    bağıntısı ile hesaplanır.</span></p>
<p>E elektrik alanın birimi N/C’dur. Elektriksel kuvvet ile elektrik alan arasında F=E<sub>q</sub>
    bağıntısı vardır. Elektrik alan çizgilerinin özellikleri;</p>
<p><strong>– </strong>Elektrik alan çizgileri, pozitif
    yüklerden başlayıp negatif yüklerde son bulacak şekildedir.<br/>
    <strong>– </strong> Eğer bir yük tek başına ise
    elektrik alan çizgisinin bir ucu sonsuz olur.<br/>
    <strong>– </strong>Herhangi bir noktadaki elektrik
    alan vektörü, o noktadan geçen elektriksel alan çizgisine teğettir.<br/>
    <strong>– </strong>Elektrik alan çizgileri elektriksel
    alanın şiddetli olduğu yerlerde sık, zayıf olduğu yerlerde seyrektir.<br/>
    <strong>– </strong>Elektrik alan çizgileri birbirini
    asla kesmez.</p>
</html>