<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    
    </style>
</head>
<h2>Basınç ve Kaldırma Kuvveti</h2>
<h2><a name="1"></a>Basınç</h2>
<p>Bütün maddelerin ağırlığı vardır ve maddeler ağırlıklarından dolayı temas ettiği yüzeye basınç
    uygular. Maddenin ağırlığından dolayı birim yüzeye uyguladığı dik kuvvete<strong> basınç </strong>denir. Basınç <strong>P</strong> sembolü ile gösterilir ve değeri</p>
<p><strong><span style="font-size: 14pt">P = F<sub>dik</sub>/A </span></strong> eşitliği ile
    bulunur.</p>
<p><strong>&#8211; </strong>Bağıntıda; P: basınç, F: yüzeye
    uygulanan dik kuvvetin büyüklüğü, S : kuvvetin etki ettiği yüzey alanıdır.<br/>
    <strong>&#8211; </strong>Kuvvet birimi newton (N), yüzey
    alan birimi m2 alındığında basınç birimi N/m2 bulunur.<br/>
    <strong>&#8211; </strong>1 N/m2 = 1 pascaldır.</p>
<h3>Katılarda Basınç</h3>
<p>Katılar, ağırlıkları ile bulundukları yüzeye basınç uygular ve bunu hesaplamak için</p>
<p><strong><span style="font-size: 14pt">P= G/S</span></strong></p>
<p>formülü kullanılır. Buradaki <strong>G</strong> kütleden
    kaynaklı kuvvet yani <strong>m.g</strong>‘dir (<strong>g: yer çekimi ivmesi</strong>) ki aynı zamanda
    basınç kuvvetini veren formüldür. Ayrıca katılarda <strong>yüzey alanı(S)</strong>
    yatay kesite eşittir.</p>
<p><strong>Üst Üste Konulan Cisimlerin Basınçları</strong></p>
<p>Katılar kendilerine uygulanan kuvveti aynı doğrultu ve yönde hiçbir değişime uğramadan temas
    ettikleri yüzeye iletirler. Bu sayede, bir katının üzerine cisim konulduğunda oluşan basınç
    ise</p>
<p><span style="font-size: 14pt"><strong>P= G<sub>1</sub>+G<sub>2</sub>/S</strong></span></p>
<p>şeklinde hesaplanır.</p>
<h3>Durgun Sıvıların Basıncı</h3>
<p>Sıvılar da katılar gibi bir kütleye sahip oldukları için basınç, katılara benzer şekilde
    kuvvet/alan yoluyla bulunur. Fakat katılardan farklı olarak sıvılar, temas ettikleri her yüzeye
    başka bir deyişle her doğrultuda basınç uygularlar.</p>
<p>Sıvı basıncının değeri</p>
<p><span style="font-size: 14pt"><strong>P = h.d.g </strong></span></p>
<p>eşitliği ile bulunur.</p>
<p>Sıvı basıncı, sıvının bulunduğu kabın şeklinden bağımsızdır. Sıvı maddeler kuvveti tamamen
    iletmez ancak basıncı iletirler. Bu durum Pascal Prensibi ile açıklanır.</p>
<p><strong>Pascal Prensibi</strong></p>
<p>Kapalı bir kaptaki sıvının herhangi bir noktasına uygulanan basınç kabın sekli nasıl olursa
    olsun, kabın iç yüzeylerinin her noktasına sıvı tarafından aynı büyüklükte iletilir. Pascal
    prensibinden yararlanılarak, bileşik kapların ve su cenderelerinin çalışma ilkeleri
    açıklanabilir.</p>
<h3>Gazların Basıncı</h3>
<p>Gaz basıncı, ideal gaz denklemi sayesinde hesaplanır. İdeal gaz denklemi şu şekilde formüle
    edilir:</p>
<p><strong>P V = n. R .T</strong></p>
<p>Denklemdeki;</p>
<p><strong>P:</strong> İdeal gazın herhangi bir durumdaki basıncını (atm biriminden)<br/>
    <strong>V:</strong> İdeal gazın hacmini (litre cinsinden)<br/>
    <strong>n:</strong> İdeal gazın mol sayısını<br/>
    <strong>R:</strong> İdeal gaz sabitini<br/>
    <strong>T:</strong> İdeal gazın kelvin sıcaklığındaki değerini temsil eder.</p>
<p>Basıncı ölçmek için farklı araçlar kullanılır: Açık hava basıncını ölçmek için<strong> barometre</strong>; bir kaptaki gaz basıncını ölçmek
    için <strong>manometre</strong>.</span></p>
<h2><a name="2"></a>Kaldırma Kuvveti</h2>
<p>Sıvı ve gaz maddeler içerisinde bulunan maddelere kaldırma kuvveti uygular. Bir sıvı içerisine
    konulan ve sıvı<br/>
    içerisinde çözünmeyen cisme etki eden kaldırma kuvveti, cismin alt ve üst yüzeylerine sıvı
    tarafından uygulanan basınç farkından ortaya çıkar. Sıvı içerisinde bulunan cisme etki eden
    kaldırma kuvvetinin büyüklüğü</p>
<p><span style="font-size: 14pt"><strong>Fk = V<sub>batan</sub>.d<sub>sıvı</sub>.g</strong>
</span></p>
<p>bağıntısı ile bulunur. Bu eşitlik cismin sıvı içerisinde ne kadar hafiflediğini<br/>
    de ifade eder. Cisim sıvı içerisine bırakıldığında hacmi kadar sıvı ile yer değiştirir.
    Archimedes (Arşimet) İlkesi olarak bilinen bu ilke aşağıdaki gibi ifade edilir:</p>
<p><strong>Archimedes İlkesi:</strong> Tamamı ya da bir kısmı durgun akışkana batırılan cisme
    akışkan tarafından uygulanan kaldırma kuvvetinin büyüklüğü, cismin batan kısmının hacminden
    dolayı yer değiştiren akışkanın ağırlığına eşittir.<br/>
    Sıvı içerisinde bir cisim yüzebilir, askıda kalabilir ya da<br/>
    batabilir. Bu durumların oluşması için gerekli şartlar aşağıdaki gibi sıralanabilir:</p>
<p><strong>&#8211;</strong> dc &lt; dsıvı ise cisim yüzer.<br/>
    <strong>&#8211; </strong>dc = dsıvı ise cisim askıda
    kalır.<br/>
    <strong>&#8211; </strong>dc &gt; dsıvı ise cisim batar.</p>
<p>Benzer durum gaz içerisinde bulunan cisim için de geçerlidir. Gazlar da sıvılar gibi içerisinde
    bulunan cisme yukarı yönlü kaldırma kuvveti uygular. Bu kuvvetin büyüklüğü cismin hacmine ve
    gazın yoğunluğuna bağlıdır.</p>
<p>&nbsp;</p>
</html>