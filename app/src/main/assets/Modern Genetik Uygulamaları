<html>
<style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}

</style>
<h2>Modern Geneteik Uygulamaları</h2>
<p>
    Biyoteknoloji bilimi, çeşitli mühendislik alanlarını kullanarak bitki, hayvan ve mikroorganizma
    yapılarını kültür ortamında değiştirip geliştirerek onları dan yeni ürünler elde etmeyi
    amaçlayan bilim dalıdır. Genetik mühendisliği ise genlerin yalıtılması, çoğaltılması, farklı
    canlıların genlerinin birleştirilmesi ya da genlerin bir canlıdan başka bir canlıya aktarılması
    gibi çalışmalar yapar. Başka bir ifadeyle genetik mühendisliği, biyoteknolojinin uygulanmasını
    içeren çalışmaları kapsar.
</p>


<h3>Islah Yöntemleri</h3>
<p>
    Günümüzde istenilen özellikte bitki ve hayvan üretebilmek için gen mühendisleri, insanlığa yarar
    sağlayacak şekilde organizmaların genetik yapılarını değiştirmiştir. Kendi türü dışında başka
    bir türden gen aktarılarak belli bir özelliği değiştirilmiş canlılara genetiği değiştirilmiş
    organizma (GDO) veya transgenik organizma denir. Geleneksel ıslah yöntemleriyle istenilen
    özelliklere sahip canlılar seçilip bunlar bir birleriyle eşleştirilmiştir. Böylece her iki ata
    bireyin istenilen özellikleri yeni bireyde toplanmış olur. Geleneksel ıslah yöntemlerinin
    yetersizliği bilim adamlarını modern ıslah yöntemlerine geliştirmeye yöneltmiştir. Modern ıslah
    yöntemleri olarak tür içi ve türler arası melezleme, yapay döllenme, poliploidi, gen aktarımı ve
    klonlama kullanılmaktadır.

</p>

<h3>Melezleme</h3>

<p>Uzun süre sadece kendi arasında gen alış verişi yapan ırklar genetik olarak zayıf ırk olarak
    kabul edilir. Çünkü bu durum zararlı çekinik genlerin yan yana gelmesine (homozigot),
    dolayısıyla fenotipte etkisini göstermesine sebep olur. Farklı karakterler bakımından homozigot
    ırklar arasında çaprazlama yaparak üstün özelliklere sahip melez bireyler elde edilebilir.
    Örneğin küçük ve tatlı erikle büyük ve tatsız eriklerin çaprazlanması sonucunda büyük ve tatlı
    erikler elde edilmiştir.</p>

<h3>Yapay döllenme</h3>

<p>Üstün özellikli hayvanlardan alınan spermler, sperm bankalarında saklanarak uygun zamanda üstün
    özellikli yumurtaları döllemek için kullanılır. Bu yöntemde spermin yumurtayı dölleme şansı daha
    yüksektir.</p>

<h3>Poliploidi</h3>

<p>Ekonomik değeri yüksek olan sebzeler ve meyveler poliploidi yöntemiyle elde edilebilir.
    Hücrelerdeki kromozom sayısının normal türe göre daha fazla olmasına poliploidi denir.
    Poliploidi aslında bir tür mutasyonla meydana gelir. Bu yüzden bilim adamları poliploit bireyler
    elde ederken hücreleri mutasyona uğratmaya çalışır. Poliploid bireyler genelde kendi atalarından
    daha verimli olurlar. Örneğin buğday ve çavdardan elde edilen poliploid bireyler buğdaydan
    verimliliği, çavdardan dayanıklılığı alır. Çekirdeksiz karpuz poliploidiye örnektir. Poliploidi
    bitkilerde hayvanlara göre daha sık görülür.</p>

<h3>Gen klonlama</h3>

<p>Bilim adamları bir genle ilgili çalışabilmek için o genin üzerinde bulunduğu DNA parçasını
    kopyalar. Buna gen klonlama denir. Bakteriler, hızlı çoğaldıkları için ve basit yapılı oldukları
    için klonlama çalışmalarında bakterilerden yararlanılır. Genlerin klonlanabilmesi için
    plazmitler veya virüsler vektör (taşıyıcı) olarak kullanılır. Plazmitler, bakterilerde normal
    DNA dışında bulunan, kendi kendine eşlenebilen küçük halkasal DNA’lardır.</p>

<h3>Gen klonlamanın sıralaması:</h3>

<p>1. İstenilen geni taşıyan DNA ile plazmit DNA (taşıyıcı) elde edilir (izole edilir).
    2. Klonlanacak geni taşıyan DNA ile plazmit DNA, aynı restriksiyon endonükleaz enzimiyle
    kesilir.
    3. Klonlanacak gen, DNA ligaz enzimi yardımıyla plazmite bağlanır. Böylece rekombinant plazmit
    elde edilir. (İki canlıya ait genleri taşıyan DNA’ya rekombinant DNA denir).
    4. Rekombinant plazmit, bakteriye aktarılır.
    5. Ürün kontrolü yapılır (bakterinin ürettiği insülin ile insanın ürettiği insülin
    karşılaştırılır).</p>

<p>Günümüzde Yapılmış Biyoteknolojik Çalışma Örnekleri
<p/>
<h3>Kök Hücre</h3>

<p>Bölünme yeteneği fazla olan, başka doku ve organlara dönüşebilen farklılaşmamış hücrelere kök
    hücre denir. Kök hücre, farklılaşmamış ama farklılaşma yeteneği yüksek olan hücredir. Yani başka
    hücrelere dönüşebilme yeteneği fazladır. Örneğin, sinir hücreleri başka hücrelere dönüşmez zaten
    farklılaşmış hücrelerdir. Bu yüzden sinir hücresi kök hücre olamaz. Yetişkin kök hücreleri
    (kemik iliği), kordon kanından elde edilen kök hücreler ve embriyonik kök hücreler günümüzde
    bilinen üç temel kök hücre kaynağıdır. Örneğin kemik iliğindeki kök hücreler kan hücrelerinin
    tüm çeşitlerine dönüşebilir. Yetişkin kök hücreleri, vücutta birçok doku ve organda bulunur.
    Bulundukları bölgedeki hücrelerin hasar görmesi durumunda çoğalarak hasarlı kısmın onarılmasını
    sağlar.</p>

<h3>DNA Parmak İzi</h3>

<p>Her bireyin DNA dizilimi (Tek yumurta ikizleri hariç) kendine özgüdür. Buna DNA parmak izi
    denir. DNA parmak izi suçluların tespitinde kullanılan yaygın bir yöntemdir. Bu yöntemde olay
    yerinde bulunan kan, tükürük, kıl, tırnak, sindirim artığı ve deri döküntüsü gibi canlı
    kalıntıları kriminal çalışmalarla incelenerek suçluların bulunması sağlanır. DNA parmak izi
    dışında bir de normal parmak izi vardır. Normal parmak izi parmak uçlarındaki izlerden elde
    edilebilir.</p>


<h3>Koyun Kopyalanması</h3>
<p>Bir hayvanın bütün vücut hücreleri zigotun mitoz bölünmeleriyle oluşur. Yani her bir vücut
    hücresinde bütün genetik şifreler mevcuttur. Bu da bir hücrenin bir canlıyı oluşturabilme
    potansiyeline sahip olduğunu düşündürmüştür.

    Bir koyunun meme bezlerinden alınan çekirdek başka bir koyuna ait olan ve çekirdeği çıkarılmış
    olan yumurtaya aktarılmıştır. Böylece elde edilen yapay zigot, taşıyıcı bir koyuna aktarılarak
    normal gebelik sonucunda DOLLY adlı bir koyun elde edilmiştir. Bu yöntemle bir çok hayvan
    kopyalanmıştır. İnsan kopyalanması ise yasaktır. Çünkü kopyalanma sırasında oluşan her hangi bir
    sorun yeni oluşturulan kopya da çeşitli sorunlar oluşturabilir.

    Bir hücredeki DNA’nın elde edilip, üzerindeki genin klonlanması sürecinde, sırasıyla aşağıdaki
    enzimler görev alır;

    1. Lizozim Enzimi: Hücre zarı ve çekirdek zarını parçalar böylece ilgili geni taşıyan DNA elde
    edilir.

    2. Restriksiyon endonükleaz: DNA üzerindeki kopyalanacak olan geni keser

    3. DNA ligaz: Kopyalanacak geni taşıyıcıya (plazmit) bağlar.

    4. DNA polimeraz: Yeni hücrede genin çoğalmasında görev alır yani geni eşler.
</p>

<h3>Amniyon sentez Yöntemi</h3>

<p>Bu yöntemde bir iğne yardımıyla uterusa girilir ve fetüsün etrafını çevreleyen amniyotik sıvıdan
yaklaşık 10 ml kadar alınır.Bu sıvı içerdiği kimyasal maddeler bakımından incelenir.Ayrıca
sıvıya karışan fetal hücrelerden kültür hazırlanarak, hücrenin kromozomları mikroskopta
incelenir (Karyotip analizi). Kromozomların sayısı, yapısı, bantlaşma bölgeleri ve sentromer
konumları incelenerek kalıtsal hastalıkların teşhisi yapılır.</p>
</html>