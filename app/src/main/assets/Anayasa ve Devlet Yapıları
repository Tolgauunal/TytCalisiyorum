<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<p><strong>ANAYASAMIZ<br/>
</strong>Anayasa, tüm yasaların temelinde yer alır. Devletin şeklini, yapısını, organlarının görev
    ve yetkilerini, bunların birbirleriyle olan ilişkilerini, şahısların temel hak ve hürriyetlerini
    düzenler. Diğer kanunlar anayasaya aykırı olamaz. Anayasalarda değişiklik yapmak çok güçtür.
    Ancak değişen toplum şartlarıyla beraber toplumun değişen ihtiyaçlarına cevap vermediği
    düşünülürse zor da olsa <span id="more-19683"></span>değişiklik yapılabilir.</p>
<p><strong>1. Anayasanın Değiştirilmeyecek Hükümleri<br/>
</strong>Anayasanın bazı maddeleri değiştirilemez. Bunlar,<br/>
    Anayasanın devletin şeklini belirten 1 &#8216;inci maddesi &#8220;Türkiye Devleti bir
    Cumhuriyettir.&#8221; Anayasanın Cumhuriyetin niteliklerini belirten 2&#8217;inci maddesi
    &#8220;Türkiye Cumhuriyeti, toplumun huzuru, millî dayanışma ve adalet anlayışı içinde, insan
    haklarına saygılı, Atatürk milliyetçiliğine bağlı, başlangıçta belirtilen temel ilkelere
    dayanan, demokratik, lâik ve sosyal bir hukuk devletidir.&#8221;Devletin bütünlüğü, resmi dili,
    millî bayrağı, millî marşı ve başkentini belirten 3&#8217;üncü madde &#8220;Türkiye Devleti
    ülkesi ve milletiyle bölünmez bir bütündür. Dili Türkçedir. Bayrağı, şekli kanunda belirtilen,
    beyaz ay yıldızlı bayraktır. Millî marşı istiklâl Marşı&#8217;dır. Başkenti Ankara&#8217;dır.&#8221;
    Anayasamızın bu maddelerinde yazılı olan hükümler değiştirilemez. Hatta değiştirilmesi teklif
    dahi edilemez. Fakat bunlar dışındaki maddelerde toplum ihtiyaçları göz önüne alınarak usulüne
    uygun bir şekilde değişiklik yapılabilir.</p>
<p><strong>2. Anayasamızın Genel Esasları<br/>
    a. Devlet şekli: </strong>(Anayasa madde 1) &#8220;Türkiye Devleti bir
    Cumhuriyettir.&#8221;<br/>
    Cumhuriyet yönetiminde yöneticiler seçimle iş başına <!--more-->gelir. Toplum düzenin milletin
    seçtiği temsilcilerin yaptığı kanunlar düzenler.</p>
<p><strong>b. Cumhuriyetin nitelikleri (Anayasa madde 2)</strong><br/>
    Atatürk milliyetçiliğine dayalı olması : Irk, din, dil ayrımı yapmaksızın, Türk vatan ve
    milletinin bölünmez bir bütün olduğu, Türk Devletine vatandaşlık bağıyla bağlı olan herkesin
    Türk sayılması gerektiği, temel inancına dayanır. Türkiye Cumhuriyeti, Atatürk milliyetçiliğine
    bağlı bir devlettir. Bu milletin bütün fertleri; kaderde, kıvançta ve tasada ortak duyguları
    paylaşır, Türk millî birlik ve beraberliğin her şeyin üstünde olduğuna inanır, egemenliğin
    kayıtsız ve şartsız milletin olduğunu bilir.</p>
<p><strong>Demokratik devlet olması: </strong>Demokratik devlet, halkın devlet yönetimine katılması
    esasına dayanan devlettir. Türkiye Cumhuriyeti demokratik bir devlettir. Bütün fertler temel hak
    ve hürriyetlere sahiptir. Vatandaşların seçme, seçilme ve halk oylamasına katılma hakları
    vardır.</p>
<p><strong>Lâik devlet olması: </strong>Lâik devlet, din ve devlet işlerini birbirinden ayıran
    devlettir. Türkiye Cumhuriyeti lâik bir devlettir. Devlet işleri dini temele oturtulmamıştır.
    Devlet inanç ve ibadetlere karışmaz. Herkes inandığı dine uygun ibadetler yapmakta serbesttir.
</p>
<p><strong>Sosyal devlet olması: </strong>Sosyal devlet, fertlerin sosyal ve ekonomik durumlarıyla
    ilgilenen, onlara asgari bir hayat düzeyi sağlamayı, sosyal adalet ve sosyal güvenliği
    gerçekleştirmeyi ödev bilen devlettir.<br/>
    Türkiye Cumhuriyeti sosyal bir devlettir. Bunun için ailenin korunması, çalışanların sosyal ve
    ekonomik tedbirlerle korunması, adaletli bir ücret politikası izlenmesi, topraksız çiftçilerin
    topraklandırılması gibi tedbirler alınmasını amaçlar.</p>
<p><strong>Hukuk devleti olması:</strong> Vatandaşlara teme hak ve hürriyetleri tanıyan, yürütme
    organlarıdır ve idare makamlarının hukuka bağlılığını sağlamak suretiyle vatandaşlara hukuki
    güvenlik bahse den devlettir. Hukuk devleti olabilmesi için; hail oylamasıyla kabul edilmiş bir
    anayasanın olması<br/>
    bu anayasada temel hak ve hürriyetlere yer verilmesi ve mahkemelerin bağımsız olması gerekir.
</p>
<p><strong>c. Devletin bütünlüğü, resmi dili, bayrağı,<br/>
</strong>millî marşı ve başkenti (Anayasa madde 3)<br/>
    Türk devleti vatanıyla ve bu vatanın üstünde yaşayan birbiriyle kaynaşmış milletiyle bir
    bütündür. Parçalanamaz, bölünemez. Asırlardan beri Türk milletinin konuştuğu dil Türkçedir.
    Dilimiz, milletimizin kaynaşmasını, birlik ve beraberlik içinde yaşamasını sağlayan önemli
    unsurlardandır.<br/>
    Devletimizin bayrağı, beyaz ay yıldızlı al bayraktır. Bayrağımız, Devletimizin bağımsızlığının
    sembolüdür. Yine anayasamızın üçüncü maddesinde Millî marşımızın İstiklâl Marşı, başkentimiz
    Ankara olduğu belirtilmektedir.</p>
<p><strong>d. Devletin Temel Amaç ve Görevleri (Anayasa madde 5)<br/>
</strong>Türkiye Cumhuriyeti Devletinin temel amaç ve görevleri bu maddede yer almaktadır. &#8220;Devletin
    temel amaç ve görevleri, Türk Milletinin bağımsızlığını ve bütünlüğü, ülkenin bölünmezliğini,
    Cumhuriyeti ve demokrasiyi korumak, kişilerin ve toplumun refah, huzur ve mutluluğunu sağlamak;
    kişinin temel hak ve hürriyetlerini, sosyal hukuk devleti ve adalet ilkeleriyle bağdaşmayacak
    surette sınırlayan siyasal, ekonomik ve sosyal engelleri kaldırmaya, insanın maddi ve manevi
    varlığının gelişmesi için gerekli şartları hazırlamaya çalışmaktır.</p>
<p><strong>e. Millî Egemenlik (Anayasa madde 6)<br/>
</strong>&#8220;Egemenlik, kayıtsız şartsız milletindir.&#8221;<br/>
    Türk milleti, egemenliğini, Anayasanın koyduğu esaslara göre, yetkili organları eliyle kullanır.<br/>
    Egemenliğin kullanılması, hiçbir surette hiçbir kişiye, zümreye veya sınıfa bırakılamaz. Hiçbir
    kimse veya organ kaynağını Anayasadan almayan bir devlet yetkisi kullanamaz.&#8221;</p>
<p><strong>f. Yasama Yetkisi (Anayasa madde 7)<br/>
</strong>&#8220;Yasama yetkisi Türk milleti adına Türkiye Büyük Millet Meclisi&#8217;nindir. Bu
    yetki devredilemez.&#8221;g. Yürütme Yetkisi ve Görevi (Anayasa madde 8 )<br/>
    &#8220;Yürütme yetkisi ve görevi, Cumhurbaşkanı ve Bakanlar Kurulu tarafından, anayasaya ve
    kanunlara uygun olarak kullanılır ve yerine getirilir.&#8221;</p>
<p><strong>Cumhurbaşkanı Seçilebilme Şartları (Anayasa madde 101)<br/>
</strong>Bir kimsenin Cumhurbaşkanı seçilebilmesi koşullara bağlıdır:<br/>
    40 yaşını doldurmuş olmak Yüksek öğrenim görmüş olmak TBMM dışında bir kişinin
    Cumhurbaşkanlığına aday olabilmek için, TBMM üyelerinden en az, üye tam sayısının 1/5 inin
    yazılı önerisi ile aday gösterilebilir. TBMM üyesi olmak ya da (TBMM&#8217;nin dışından adaylar
    için) milletvekili olabilme koşullarını taşıyor olmak TC. vatandaşı olmak Cumhurbaşkanını TBMM
    seçer, görev süresi yedi yıldır. Bir kişi ancak bir defa Cumhurbaşkanı olabilir. Partilerden
    birinden olan Cumhurbaşkanının milletvekilliği ve parti üyeliği sona erer.</p>
<p><strong>h. Yargı Yetkisi (Anayasa madde 9)<br/>
</strong>&#8220;Yargı yetkisi, Türk milleti adına bağımsız mahkemelerce kullanılır.&#8221;</p>
<p><strong>ı. Kanun Önünde Eşitlik (Anayasa madde 10) </strong>&#8220;Herkes dil, ırk, renk,
    cinsiyet, siyasî düşünce, felsefî inanç, din, mezhep ve benzeri sebeplerle ayrım gözetilmeksizin
    kanun önünde eşittir.&#8221; Bu madde ile insanlar arasında hiçbir fark gözetilmeyeceği
    belirtilmiştir..<br/>
    Devlet organları ve idarî makamlar bütün işlerinde, insanlar arasında ayrım yapmadan devlet
    faaliyetlerini yürütmek zorundadır.</p>
<p><strong>i. Anayasanın Bağlayıcılığı ve Üstünlüğü (Anayasa madde 11)<br/>
</strong>&#8220;Anayasa hükümleri, yasama, yürütme ve yargı organlarını, idare makamlarını ve diğer
    kuruluş ve kişileri bağlayan temel hukuk kurallarıdır. Kanunlar anayasaya aykırı olamaz.&#8221;
    denilmek suretiyle anayasanın bağlayıcılığı ve üstünlüğü açıklanmıştır.<br/>
    Devletin bütün organları ve fertler anayasa kurallarına uygun davranmak zorundadırlar. Hiçbir
    kanun da anayasaya aykırı olamaz.</p>
<p><strong>3. Anayasamızın Dayandığı Temel İlkeler<br/>
    a. Türk Milliyetçiliği: Anayasamızın ikinci<br/>
</strong>maddesinde Türkiye Cumhuriyeti&#8217;nin Atatürk Milliyetçiliğine bağlı bir devlet olduğu
    belirtilmektedir.Atatürk Milliyetçiliğinden anlamamız gereken ortak bir geçmiş, birlik ve
    beraberlik içinde gelecekte de ortak olma duygusudur. Bir arada yaşayan fertlerin millet olarak
    ortak bir geçmişe ve ortak bir geleceğe sahip olmalarıdır.<br/>
    Atatürk Milliyetçiliği; millî menfaat ve karşılıklı sevgi ile birbirine bağlı, aynı yurdun
    çocukları olmanın mutluluğunu duyan, kaderde, kıvançta ve tasada bölünmez bir bütün olan,
    insanların biraraya getirdiği topluma dayanan Türk Milliyetçiliğidir. Türk Milliyetçiliği; Türk&#8217;ün
    vatan ve millet severliğinden, vatanı ve milleti için yaptığı fedakârlıklardan ve bu konudaki
    inançlardan oluşmuştur.</p>
<p><strong>b. Atatürk İlke ve İnkılâplarına Bağlılık:<br/>
</strong>Atatürk&#8217;ün inkılâpları ve bu inkılâpları gerçekleştirmek için temel aldığı ilkeler,
    anayasamızın başlangıç ve diğer maddelerinde yer almaktadır.<br/>
    Anayasamızda; Atatürk ilkeleri olan &#8220;Cumhuriyetçilik, Milliyetçilik, Halkçılık,
    Devletçilik, Lâiklik ve inkılâpçılık&#8221; ilkeleri temel alınmak suretiyle, bu ilkelere bağlı
    kalınmış ve Atatürk İnkılâplarının da korunması amaçlanmıştır.<br/>
    <strong>Bu inkılaplar şunlardır:<br/>
        3 Mart 1924 Tenhid-i Tedrisat (Eğitim Öğretim Birliği)<br/>
    </strong>• 25 Kasım 1925 Şapka Kanunu<br/>
    <strong>30 Kasım 1925 Tekke, Zaviye, Türbelerin Kapatılması Kanunu<br/>
    </strong>17 Şubat 1926 Türk Medeni Kanunu<br/>
    #- 1 Kasım 1928 Yeni Türk Harflerinin Kabulü Kanunu<br/>
    1 Kasım 1934 Lakap ve Unvanların Kaldırılması Kanunu<br/>
    Anayasamızın dayandığı diğer temel ilkeler arasında, temel hak ve hürriyetler, demokratik devlet
    anlayışının benimsenmesi de bulunmaktadır.</p>
<p><strong>4. Türk Anayasasına Göre Devlet Organları<br/>
    a. Yasama Organı:</strong> Anayasamız yasama yetkisini Türk Milleti adına Türkiye Büyük Millet
    Meclisine vermiş ve bu yetkinin devredilemeyeceğini<br/>
    açıkça belirtmiştir. O halde yasama organı TBMM&#8217;dir. Türkiye Büyük Millet Meclisi,
    milletçe genel oyla seçilen beşyüzelli milletvekilinden oluşur (Anayasa mad. 75). Seçilme
    yeterliliğine sahip ve 30 yaşını doldurmuş olan her Türk vatandaşı milletvekili seçilebilir.
    Türkiye Büyük Millet Meclisinin seçimleri beş yılda yapılır. Türkiye Büyük Millet Meclisinin
    görev ve yetkileri Anayasamızın 87&#8217;nci maddesinde şöyle belirtilmiştir: &#8220;Türkiye
    Büyük Millet Meclisi&#8217;nin görev ve yetkileri, kanun koymak, değiştirmek ve kaldırmak,
    Bakanlar Kurulunu ve bakanları denetlemek, Bakanlara Kuruluna belli konularda kanun hükmünde
    kararname çıkarma yetkisi vermek, bütçe ve kesin hesap kanun tasarılarını görüşmek ve kabul
    etmek, para basılmasına ve savaş ilanına karar vermek, milletlerarası antlaşmaların
    onaylanmasını uygun bulmak, Anayasa&#8217;nın 14&#8217;üncü maddesindeki fiillerden dolayı hüküm
    giyenler hariç olmak üzere genel ve özel af ilanına, mahkemelerce verilip kesinleşen ölüm
    cezalarının yerine getirilmesine karar vermek ve Anayasanın diğer maddelerinde öngörülen
    yetkileri kullanmak ve görevleri yerine getirmektir.&#8221; Maddede öngörülen diğer görevler
    arasında Cumhurbaşkanını seçmek görevi de vardır. Türkiye Büyük Millet Meclisi; denetleme
    yetkisini soru, Meclis araştırması, genel görüşme, gensoru ve Meclis soruşturması yollarıyla
    kullanılır.</p>
<p><strong>b. Yürütme Organı:</strong> Devletin üç temel görevinden biri olan yürütme, TBMM&#8217;nin
    kabul ettiği kanunların uygulanmasıdır. Yani yasama ve yargı dışında kalan işlevler olarak kabul
    edilebilir. Devlet toplumun düzen ve refahını sağlamak amacı ile; meclis tarafından çıkarılan
    kanunları uygulayarak millete hizmet eder.<br/>
    Anayasamızın 8&#8217;inci maddesi &#8220;Yürütme yetkisi ve görevi, Cumhurbaşkanı ve Bakanlar
    Kurulu tarafından, Anayasaya ve kanunlara uygun olarak kullanılır, yerine getirilir.&#8221;
    demektedir. Cumhurbaşkanı hem devletin hem yürütme organının başıdır.<br/>
    Görev süresi yedi yıldır. Bir kişinin iki kez bu göreve seçilmesi mümkün değildir. Cumhurbaşkanı
    seçilebilmek için kırk yaşını doldurmuş olmak ve yüksek öğrenim yapmış olmak gereklidir.</p>
<p><strong>Cumhurbaşkanının Görev ve Yetkileri (Anayasa madde 104)<br/>
    a) Yasama İle ilgili Olanlar<br/>
</strong>Gerektiğinde TBMM&#8217;yi toplantıya çağırmak Kanunları yayımlamak Kanunları tekrar
    görüşmek üzere TBMM&#8217;ye geri göndermek. Kanunların, kanun hükümündeki kararnamelerin TBMM
    iç tüzüğünün, tümünün veya gerekenlerinin Anayasa Mahkemesinde iptal davası açmak<br/>
    TBMM seçimlerinin yenilenmesine karar vermek</p>
<p><strong>b) Yürütme İle İlgili Olanlar<br/>
</strong>Başbakan atamak ve istifasını kabul etmek Başbakanın teklifi üzerine bakanları atamak,
    görevlerine son vermek Gerektiğinde Bakanlar Kurulu&#8217;na başkanlık etmek, Bakanlar Kurulunu
    toplantıya çağırmak<br/>
    Yabancı devletlere Türk devletlerinin temsilcilerini göndermek, yabancı devlet temsilcilerini
    kabul etmek<br/>
    Milletlerarası antlaşmaları onaylamak ve yayımlamak<br/>
    TBMM adına Türk Silahlı Kuvvetlerinin Başkomutanlığını temsil etmek Türk Silahlı Kuvvetlerin
    kullanılmasına karar vermek<br/>
    Genel Kurmay Başkanını atamak<br/>
    Milli Güvenlik Kurulu&#8217;nu toplantıya çağırmak<br/>
    Milli Güvenlik Kurulu&#8217;na başkanlık etmek Bakanlar Kurulu kararıyla sıkıyönetim veya
    olağanüstü hâl ilan etmek, kanun hükmünde kararname çıkarmak Kararnameleri imzalamak Sürekli
    hastalık, sakatlık, yaşlanma sebebi ile kişilerin cezalarını hafifletmek, kaldırmak Devlet
    Denetleme Kurlu üyelerini ve başkanını atamak Devlet Denetleme Kuruluna inceleme, araştırma,
    denetleme yapmak Yüksek Öğretim Kurulu (YÖK) üyelerini seçmek<br/>
    Üniversite Rektörünü Seçmek</p>
<p>c) Yargı İle İlgili Olanlar<br/>
    Anayasa Mahkemesi üyelerini seçmek Danıştay üyelerinin dörtte birini seçmek Yargıtay Cumhuriyet
    Başsavcısını seçmek Askerî Yargıtay üyelerini seçmek *- Askerî Yüksek idare Mahkemesi üyelerini
    seçmek Hakimler ve Savcılar Yüksek kurulu üyelerini seçmek Bakanlar Kurulu, Başbakan ve
    Bakanlardan oluşur. Başbakan parlâmento çoğunluğunun siyasi lideridir. Başbakan Cumhurbaşkanı
    tarafından TBMM üyeleri arasından atanır. Bakanlar TB.M.M. üyeleri arasından veya milletvekili
    seçilme yeterliliğine sahip olanlar arasından Başbakanca seçilir, Cumhurbaşkanınca atanır.
    Bakanlar Kurulu hükümet programını hazırlar, program TBMM&#8217;de okunur ve güvenoyuna sunulur.
    Güven oylaması sonucu kabul edilirse Bakanlar Kurulu çalışmalarına başlar. Hükümet güvenoyu alıp
    çalışmalarına başladıktan sonra da meclis tarafından denetlenir. Meclis bu denetleme işini soru,
    genel görüşme, Meclis araştırması, Meclis soruşturması ve gensoru şekillerinde yapar.</p>
<p><strong>Başbakanın Görevleri<br/>
</strong>Bakanlar Kurulu&#8217;na başkanlık eder Bakanlıklar arasında işbirliğini sağlar Her bakanı
    denetler Başbakan, emiri altındakilerin eylemlerinden sorumludur.<br/>
    Başbakan, bakanların görevlerini kanunlar yönünden gözetler, önlemler almakla yükümlüdür.</p>
<p><strong>TBMM&#8217;nin Hükümeti Denetlemesi<br/>
</strong>1. Genel Görüşme: Toplumun ve denetim çalışmalarını TBMM Genel Kurulunca Görüşülmesine
    denir.<br/>
    2. Meclis Araştırması: Bilgi edinmek amacıyla yapılan incelemeye denir. Bu, komisyonlar
    kurularak yapılır.<br/>
    3. Meclis Soruşturması: Başbakan veya bakanların görev ve yetkileriyle ilgili cezaların
    araştırılmasını sağlar.<br/>
    4. Soru: Bakanlar Kurulu adına, sözlü veya yazılı, başbakan veya bakanlardan bilgi isteme<br/>
    5. Gensoru: Başbakan veya bakanların siyasi yönden sorumluluğu ile ilgili hükümetin düşmesine
    veya görevden uzaklaştırılmasına yol açar.</p>
<p><strong>c. Yargı Organı: </strong>Anayasamızın 9&#8217;uncu maddesine göre &#8220;Yargı yetkisi,
    Türk Milleti adın a Bağımsız Mahkemelerce kullanılır.&#8221;<br/>
    Hakimler görevlerinde bağımsız olup Anayasaya, kanuna, hukuka ve vicdanî kanaatlerine göre hüküm
    verirler.<br/>
    Yargı organının yüksek mercileri Yargıtay, Danıştay, Askerî Yüksek îdari Mahkemesi, Askerî
    Yargıtay, Uyuşmazlık Mahkemesi, Sayıştay, Anayasa Mahkemesi&#8217;dir.<br/>
    Anayasamızın yargı organları ile ilgili olarak düzenlediği kuruluşlardan biri de Hakimler ve
    Savcılar Yüksek Kuruludur. Kurulun Başkanın Adalet Bakam&#8217;dır. Bu kurul adlî ve idarî yargı
    hakim ve savcılarının özlük işleri hakkında karar verir.</p>
</html>