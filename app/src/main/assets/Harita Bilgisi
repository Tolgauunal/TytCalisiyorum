<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<p><strong>HARİTA BİLGİSİ</strong></p>
<p>Yeryüzünün tamamının ya da bir bölümünün, kuşbakışı görünüşünün, belli bir ölçek dahilinde
    küçültülerek, bir düzlem üzerine aktarılmasıyla elde edilen çizime <strong>harita </strong>denir.<span
            id="more-4040"></span></p>
<p>Bir çizimin harita özelliği taşıyabilmesi için gerekli olan koşullar şunlardır:</p>
<p><strong>1. Kuşbakışı olarak çizilmiş olması</strong></p>
<p>Haritası çizilen alanın tam tepeden görünüşü kuşbakışı olarak adlandırılır. Haritaların çiziminde
    tepeden görünüm sağlanamaz ise yeryüzü şekillerinin biçimlerinde, boyutlarında ve birbirlerine
    göre uzaklıklarında değişmeler olur.</p>
<p><strong>2. Ölçekli olması</strong></p>
<p>Haritalardaki küçültme oranına <strong>ölçek</strong> denir. Bir başka ifade ile harita
    üzerindeki uzunlukların gerçek uzunluklara olan oranıdır.</p>
<p><strong>a. Kesir ölçek:</strong> Küçültme oranı kesirli sayılarla ifade edilen ve haritalarda en
    çok kullanılan ölçeklerdir. 1/500, 1/5.000, 1/50.000, 1/500.000 gibi.</p>
<p>Kesir ölçeklerde pay her zaman 1 dir. Paydada yer alan sayı ise, haritası çizilen alanın kaç defa
    küçültüldüğünü gösterir.</p>
<p><strong>b. Çizik (Grafik) Ölçek: </strong>Eşit dilimlere ayrılmış bir çizgi üzerinde harita
    üzerindeki uzunlukların gerçek uzunluklara oranının gösterildiği ölçeklerdir.</p>
<p><img src="images/cografya/harita/h1.gif"></p>
<p>Herhangi bir yerin, kuşbakışı görünüşünün ölçeksiz ve kabataslak olarak bir düzleme aktarılmasına
    kroki denilmektedir. Harita ile kroki arasındaki fark, krokinin ölçeksiz, haritanın ise ölçekli
    olmasıdır.</p>
<p><strong>3. Bir düzleme aktarılmış olması</strong></p>
<p>Dünya’nın kutuplardan basık, Ekvator’dan şişkin kendine has küresel bir şekli vardır. Dünya’nın
    küresel yüzeyi düzleme aktırılırken bazı güçlüklerle karşılaşılır. Bunun nedeni, küresel yüzeyin
    düzleme aktarılmasının geometrik açıdan imkânsız olmasıdır. Buna bağlı olarak haritalar
    çizilirken, kara ve denizlerin yerküre üzerindeki biçimleri ve genişlikleri tam olarak
    yansıtılamamakta ve boyutlarında gerçeğe uymayan bozulmalar olmaktadır. Haritalarda görülen ise,
    gerçeğin az ya da çok benzeridir.</p>
<p>Harita çizimindeki zorluklar dikkate alınarak bazı metodlar geliştirilmiştir. Buna projeksiyon
    (izdüşüm) yöntemleri adı verilir.</p>
<p>Projeksiyonlar, izdüşüm (Yükseltinin sıfır m. kabul edilmesi) esasına göre çizildiğinden,
    yükseltinin fazla olduğu yerlerde ve ülkelerde izdüşüm alan ile gerçek alan arasındaki fark
    artar.</p>
<p>Türkiye’de, izdüşüm alan ile gerçek alan arasındaki farkın en fazla olduğu bölgeler Doğu Anadolu
    ve Karadeniz, en az olduğu bölgeler ise Marmara ve Güneydoğu Anadolu’dur.</p>
<p><strong>Başlıca projeksiyon yöntemleri şunlardır:</strong></p>
<ul>
    <li>Silindir Projeksiyon: Ekvator ve çevresindeki bölgelerin çiziminde kullanılır.</li>
    <li>Konik Projeksiyon: Kutuplar ve çevresindeki bölgelerin çiziminde kullanılır.</li>
    <li>Düzlem (Ufki) Projeksiyon: Bu projeksiyonla elde edilen haritalarda biçim ve alan
        bozulmaları çok fazladır. Bu haritalar daha çok denizcilik ve havacılıkta kullanılır.
    </li>
</ul>
<p><strong>HARİTA ÇEŞİTLERİ</strong></p>
<p><strong>A. KULLANIM AMAÇLARINA GÖRE HARİTALAR</strong></p>
<p><strong>1. İdari ve Siyasi Haritalar</strong></p>
<p>Ülkelerin başka ülkelerle olan sınırlarının gösterildiği haritalara <strong>siyasi
    haritalar </strong>adı verilirken, ülkelerin kendi içerisindeki illeri, eyaletleri, bölgeleri
    gösteren haritalara <strong>idari haritalar </strong>denilmektedir.</p>
<p><strong>2. Beşeri ve Ekonomik Haritalar</strong></p>
<p>Nüfus, göç, yerleşme, tarım, hayvancılık, sanayi, turizm, vb. dağılışını gösteren
    haritalardır.</p>
<p><strong>3. Fiziki Haritalar</strong></p>
<p>Yeryüzü şekillerinin fiziki yapısını, dağılış ve yükseltilerini gösteren haritalardır.</p>
<p><strong>4. Özel Haritalar</strong></p>
<p>Belirli bir konu için özel olarak hazırlanan haritalardır. (Jeomorfoloji, meteoroloji, toprak
    haritaları gibi.)</p>
<p><strong>B. ÖLÇEKLERİNE GÖRE HARİTALAR</strong></p>
<p><strong>1. Büyük Ölçekli Haritalar</strong></p>
<p><strong>a. Plânlar:</strong> Ölçeği 1/20.000′e kadar olan haritalardır. Şehir imar plânları,
    kadastro haritaları bu türdendir.</p>
<p><strong>b. Topoğrafya Haritaları: </strong>Ölçeği 1/20.000 ile 1/200.000 arasında olan
    haritalardır. Ulaşım haritaları ile topoğrafik, jeolojik, morfolojik haritalar bu türdendir.</p>
<p><strong>Büyük ölçekli haritaların genel özellikleri şunlardır:</strong></p>
<p>– Paydası küçüktür.</p>
<p>– Dar alanları gösterir.</p>
<p>– Ayrıntıyı gösterme gücü fazladır.</p>
<p>– Küçültme oranı azdır.</p>
<p>– Aynı alanı gösteren küçük ölçekli haritalara göre düzlemde daha fazla yer kaplarlar.</p>
<p>– İzohipsler arası yükselti farkı azdır.</p>
<p>– Bozulma oranı azdır.</p>
<p><strong>2. Orta Ölçekli Haritalar</strong></p>
<p>Ölçeği 1/200.000 ile 1/500.000 arasında olan haritalardır.</p>
<p><strong>3. Küçük Ölçekli Haritalar</strong></p>
<p>Ölçeği 1/500.000 den daha küçük olan haritalardır. Bu haritalar Dünya’nın, kıtaların, ülkelerin
    tamamını veya bir bölümünü gösterir.</p>
<p><strong>Küçük ölçekli haritaların genel özellikleri şunlardır:</strong></p>
<p>– Paydası büyüktür.</p>
<p>– Geniş alanları gösterir.</p>
<p>– Ayrıntıyı gösterme gücü azdır.</p>
<p>– Küçültme oranı fazladır.</p>
<p>– Aynı alanı gösteren büyük ölçekli haritalara göre düzlem üzerinde daha az yer
    kaplarlar.Küçültme</p>
<p>– İzohipsler arası yükselti farkı fazladır.</p>
<p>– Bozulma oranı fazladır.</p>
<p><strong>HARİTA PROBLEMLERİ</strong></p>
<p><strong>1. Uzunluk Problemleri</strong></p>
<p>Kısaltmalar;</p>
<p>G.U. = Gerçek Uzunluk</p>
<p>H.U. = Haritadaki Uzunluk</p>
<p>Ölç. P. = Ölçeğin Paydası</p>
<p><strong>a. Gerçek Uzunluk: </strong>Harita uzunluğu ile ölçek verilerek gerçek uzunluk
    sorulduğunda aşağıdaki formül kullanılır.</p>
<table id="table11" border="9">
    <tbody>
    <tr>
        <td width="100%">G.U. = H.U.x Ölç.P.</td>
    </tr>
    </tbody>
</table>
<p>&nbsp;</p>
<p><strong>b. Harita Uzunluğu:</strong> Gerçek uzunluk ile ölçek verilerek harita uzunluğu
    sorulduğunda aşağıdaki formül kullanılır.</p>
<table id="table12" border="9">
    <tbody>
    <tr>
        <td width="100%"><img
                src="images/cografya/harita/h2.gif"></td>
    </tr>
    </tbody>
</table>
<p>&nbsp;</p>
<p><strong>c. Ölçek:</strong> Gerçek uzunluk ile harita uzunluğu verilerek ölçek sorulduğunda
    aşağıdaki formül kullanılır.</p>
<table id="table13" border="9">
    <tbody>
    <tr>
        <td width="100%"><img
                src="images/cografya/harita/h3.gif"
                alt="derscalisiyorum.com.tr"/></td>
    </tr>
    </tbody>
</table>
<p>&nbsp;</p>
<p><strong>2. Alan Problemleri</strong></p>
<p><strong>Kısaltmalar;</strong></p>
<p>G.A. = Gerçek Alan</p>
<p>H.A. = Haritadaki Alan</p>
<p>Ölç. P<sup>2</sup> = Ölçeğin Paydasının Karesi</p>
<p><strong>a. Gerçek Alan:</strong> Haritadaki alan ve ölçek verilerek gerçek alan sorulduğunda
    aşağıdaki formül kullanılır.</p>
<table id="table14" border="9">
    <tbody>
    <tr>
        <td width="100%">G.A = H.A x Ölç.P<sup>2</sup></td>
    </tr>
    </tbody>
</table>
<p>&nbsp;</p>
<p><strong>b. Harita Alanı</strong>: Gerçek alan ve ölçek verilerek haritadaki alan sorulduğunda
    aşağıdaki formül kullanılır.</p>
<table id="table15" border="9">
    <tbody>
    <tr>
        <td width="100%"><img
                src="images/cografya/harita/h4.gif"
                alt="derscalisiyorum.com.tr"/></td>
    </tr>
    </tbody>
</table>
<p>&nbsp;</p>
<p><strong>c. Ölçek:</strong> Gerçek alan ile harita alanı verilerek ölçek sorulduğunda aşağıdaki
    formül kullanılır.</p>
<table id="table16" border="9">
    <tbody>
    <tr>
        <td width="100%"><img
                src="images/cografya/harita/h5.gif"
                alt="derscalisiyorum.com.tr"/></td>
    </tr>
    </tbody>
</table>
<p>&nbsp;</p>
<p><strong>HARİTALARDA YERYÜZÜ ŞEKİLLERİNİ GÖSTERME YÖNTEMLERİ</strong></p>
<p><strong>1. Renklendirme Yöntemi</strong></p>
<p>Fiziki haritalarda yeryüzü şekillerini daha belirgin gösterebilmek için yükselti basamakları
    renklerle ifade edilir. Renklendirme işlemi, aşağıdaki tabloda gösterildiği gibi olur:</p>
<p><img src="images/cografya/harita/h6.gif"
        alt="derscalisiyorum.com.tr"/></p>
<p>Fiziki haritalarda beyaz renkler buzulları ya da kalıcı karları gösterirler. Göl, deniz ve
    okyanuslar ise mavi renkle gösterilmektedir. Mavinin tonu koyulaştıkça derinliğin arttığı
    anlaşılır. Renklendirme yöntemi, günümüzde en çok kullanılan yöntemlerdendir.</p>
<p><strong>2. Gölgelendirme Yöntemi</strong></p>
<p>Yerşekillerinin bir yönden ışıkla aydınlatıldığı düşünülür. Buna göre, ışık alan yerler açık,
    gölgede kalan yerler koyu renkte boyanır. Haritacılıkta daha çok yardımcı bir yöntem olarak
    kullanılır.</p>
<p><strong>3. Tarama Yöntemi</strong></p>
<p>Eğim ile orantılı olarak kalınlıkları artan çizgilerle yerşekilleri gösterilir.</p>
<p><img src="images/cografya/harita/h7.gif"
        alt="derscalisiyorum.com.tr"/></p>
<p>Tarama yönteminde, eğim fazla ise çizgiler kalın, kısa ve sık olur. Eğim az ise çizgiler ince,
    uzun ve seyrek olur. Düz alanlar ise taranmayarak boş bırakılır. Fazla kullanılmayan bir
    yöntemdir.</p>
<p><strong>4. Kabartma Yöntemi</strong></p>
<p>Yeryüzü şekillerinin belirli bir ölçek dahilinde küçültülerek oluşturulan maketleridir. Bu
    yöntem, yerşekillerinin gerçeğe en uygun olarak gösterilmesini sağlar. Ancak, kabartma
    haritaların yapılışı ve taşınması zor olduğundan kullanım alanı dardır.</p>
<p><strong>5. İzohips </strong>(Eş yükselti)<strong> Yöntemi</strong></p>
<p>Deniz seviyesinden itibaren aynı yükseklikteki noktaların birleştirilmesiyle elde edilen eğrilere
    izohips eğrileri denir.</p>
<p><img src="images/cografya/harita/h8.gif"
        alt="derscalisiyorum.com.tr"/></p>
<p>Herhangi bir arazi resmi</p>
<p><img src="images/cografya/harita/h9.gif"
        alt="derscalisiyorum.com.tr"/><br/>
    İzohips haritası</p>
<p><strong>İzohipslerin özellikleri şunlardır:</strong></p>
<ul>
    <li>İç içe kapalı eğrilerdir.</li>
    <li>Sıfır (0) m izohipsi deniz seviyesinden başlar. Kara ile denizin birleştiği deniz kıyısını
        düz bir çizgi halinde takip eder. Buna <strong>kıyı çizgisi</strong> adı verilir.
    </li>
    <li>İzohips eğrileri dağ doruklarında nokta halini alır. Buralar <strong>zirve </strong>olarak
        tanımlanır.
    </li>
    <li>İzohipsler yeryüzü şekillerinin kuşbakışı görünümünü belirler.</li>
    <li>En geniş izohips halkası en alçak yeri, en dar izohips halkası ise en yüksek yeri
        gösterir.
    </li>
    <li>İki izohips eğrisi birbirini kesmez.</li>
    <li>Birbirini çevrelemeyen komşu iki izohipsin yükseltileri aynıdır.</li>
    <li>İzohipslerin sıklaştığı yerler eğimin arttığını, seyrekleştiği yerler ise eğimin azaldığını
        gösterir.
    </li>
    <li>Çukurluklar, derinlik istikametinde ok işareti konularak gösterilir. (Krater, polye, obruk
        gibi)
    </li>
    <li>Her izohips eğrisi kendisinden daha yüksek bir izohipsi çevreler. Ancak çukur yerlerde bunun
        tersi geçerlidir.
    </li>
    <li>İki izohips eğrisi arasındaki yükselti farkına <strong>eküidistans</strong> (izohips
        aralığı) denir.
    </li>
    <li>İzohipslerin sık geçtiği deniz kıyılarında <strong>kıta sahanlığı</strong> (şelfi) dar,
        seyrek geçtiği kıyılarda kıta sahanlığı geniştir. Başka bir ifade ile, <strong>alçak
            kıyılarda deniz sığ, yüksek kıyılarda deniz derindir.</strong></li>
    <li>Deniz seviyesine göre aynı derinlikteki noktaların birleşmesi ile elde edilen çizgilere
        <strong>izobat </strong>(eş derinlik) <strong>eğrileri </strong>denir. Kıyı çizgisi, izohips
        ile izobat eğrilerinin başlangıç çizgisidir.
    </li>
</ul>
<p><strong>İZOHİPS HARİTALARINDA BAZI YERYÜZÜ ŞEKİLLERİNİN GÖSTERİLMESİ </strong></p>
<p><strong>1. Boyun</strong></p>
<p>Tepe ve sırtlar arasında nispeten alçakta kalan düzlüklerdir.</p>
<p><img src="images/cografya/harita/h10.gif"
        alt="derscalisiyorum.com.tr"/></p>
<p><strong>2. Vadi</strong></p>
<p>İzohipslerin zirveye doğru “ Ù ” şeklinde girinti yaptıkları yerlerdir. Vadi yamacının eğimine
    göre “ Ù ” şeklindeki girintinin biçimi de değişir. “ Ù ” nin açık ağzı suyun akış yönünü,
    kapalı kısmı kaynak yönünü gösterir.</p>
<p><strong>3. Sırt</strong></p>
<p>İki yamacın birleştiği, su bölümü çizgisinin geçtiği sınırdır.</p>
<p><img src="images/cografya/harita/h11.gif"
        alt="derscalisiyorum.com.tr"/></p>
<p><strong>4. Çanak </strong>(Kapalı Çukur)</p>
<p>Çevresine göre yükseltisi az olan sahalardır. Çanakların kolaylıkla tanınabilmesi için, eğim
    yönünde merkezi gösteren bir ok işareti konur.</p>
<p><img src="images/cografya/harita/h12.gif"
        alt="derscalisiyorum.com.tr"/></p>
<p><strong>5. Kıyı Çizgisi</strong></p>
<p>Deniz seviyesini gösteren sıfır metre eğrisidir.</p>
<p><strong>6. Delta</strong></p>
<p>Akarsuların denize döküldükleri yerlerde denize doğru uzanan, üçgen şeklindeki çıkıntılardır.</p>
<p><img src="images/cografya/harita/h13.giff"
        alt="derscalisiyorum.com.tr"/></p>
<p><strong>HARİTALARDAN YARARLANMA</strong></p>
<p><strong>1. İzohips haritalarından profil çıkarma</strong></p>
<p>Yeryüzü şekillerinin yandan görünüşüne (kesitine)<strong> profil </strong>denir. Profil şu
    şekilde çıkarılır:</p>
<ul>
    <li>Profili çıkarılacak olan noktaların arasına bir doğru çizilir.</li>
    <li>Bu doğrunun kestiği izohipslerin yükselti değerleri, alt kısma çizilecek yükselti ölçeği ile
        kesiştirilir.
    </li>
    <li>Kesişen noktalar birleştirildiğinde profil çıkarılmış olur.</li>
</ul>
<table id="table17" border="9">
    <tbody>
    <tr>
        <td width="100%">Şu üç özellik kontrol edilerek profil bulunabilir.a)Tepe sayısı b) Eğim c)
            Yükselti
        </td>
    </tr>
    </tbody>
</table>
<p>&nbsp;</p>
<p><strong>2. İzobat haritalarından profil çıkarma</strong></p>
<p>İzobat haritalarından profil çıkarma işleminde, aynen izohips haritalarından profil çıkarılırken
    izlenen yollar uygulanır.</p>
<p><strong>3.Yükselti Bulma</strong></p>
<p>İki izohips arasındaki yükselti farkı dikkate alınarak, yükseltisi bilinen yerden başlamak üzere
    izohipsleri sayarak, istenilen noktanın yükseltisi bulunabilir. İzohips aralığı sayısının, iki
    izohips arası yükselti farkına çarpımı, toplam yükseltiyi verir.</p>
<p><strong>4. Yön bulma</strong></p>
<p>Haritalar genellikle kuzey – güney istikametinde çizilirler. Bundan yararlanarak yön tayin
    edilebilir.</p>
<p>Ayrıca paralel ve meridyenlerden de yararlanılabilir. Bunun yanında harita üzerindeki yön okları
    da bize bu konuda bilgi verir.</p>
<p><strong>5. Eğim bulma</strong></p>
<p>Haritalardan yararlanarak, herhangi bir arazinin eğimi ölçülebilir. Herhangi iki noktanın
    yükselti farkının, yine aynı iki nokta arasındaki yatay mesafeye oranına eğim denir.</p>
<ul>
    <li>Yatay mesafe arttıkça, eğim azalır,</li>
    <li>Yatay mesafe azaldıkça, eğim artar.</li>
</ul>
<p><strong>Eğim şu formülle bulunur:</strong></p>
<table id="table18" border="9">
    <tbody>
    <tr>
        <td width="100%"><img
                src="images/cografya/harita/h14.gif"
                alt="derscalisiyorum.com.tr"/></td>
    </tr>
    </tbody>
</table>
<p>h = Yükselti farkı</p>
<p>L = İki nokta arasındaki yatay uzaklık.</p>
</html>