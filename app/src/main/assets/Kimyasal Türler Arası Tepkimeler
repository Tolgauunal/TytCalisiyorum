<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    
    

    </style>
</head>
<h2>Kimyasal Türler Arası Etkileşimler</h2>
<p>Kimyasal türler arası etkileşimi anlatmadan kimyasal türler nelerdir onlara bir değinelim,
    özellikleri nedir bir anlatalım arkadaşlar.</p>
<h2><a name="1"></a>Kimyasal Tür Nedir?</h2>
<p>Bir maddenin bütün özelliklerini taşıyan yapı taşlarına <strong>kimyasal tür</strong>
    denir. Dört çeşit kimyasal tür vardır: atom, molekül, iyon, radikal.</p>
<h3>Atom</h3>
<p>Bir elementin fiziksel ve kimyasal özelliklerini gösteren en küçük birimine <span
        style="color: #000080"><strong>atom</strong> denir.</span></p>
<p><strong>&#8211; </strong>Atomlar fiziksel ve kimyasal
    yöntemlerle daha basit birimlerine ayrıştırılamaz.<br/>
    <strong>&#8211; </strong>Nükleer yöntemlerle
    ayrıştırılabilirler.<br/>
    <strong>&#8211; </strong>Proton, nötron gibi tanecikler
    çekirdekte; elektronlar ise elektron bulutunda yer alır.<br/>
    <strong>&#8211; </strong>Atomlar boyutlarının çok küçük
    olması nedeniyle optik mikroskoplarla görüntülenemez ancak elektron mikroskobu gibi araçlarla
    görüntülenebilir.</p>
<h3>Molekül</h3>
<p>Aynı cins veya farklı cins bir kaç atomun bir araya gelmesiyle oluşan yapılara
    <strong>molekül</strong> denir.</p>
<p><strong>&#8211; </strong>En küçük molekülü iki
    atomludur.<br/>
    <strong>&#8211; </strong>Aynı tür atomların bir araya
    gelmesi sonucu element molekülü, farklı tür atomların bir araya gelmesiyle bileşik molekülü
    oluşur.<br/>
    <strong>&#8211; </strong>Bileşikler kimyasal yöntemlerle
    kendini oluşturan bileşenlere ayrışabilir.<br/>
    <strong>&#8211; </strong>Moleküller iki atomlu (diatomik),
    üç atomlu (triatomik) veya çok atomlu (poliatomik) olabilir.</p>
<h3>İyon</h3>
<p>Elektron sayısı proton sayısına eşit olmayan yapılara <span
        style="color: #000080"><strong>iyon</strong> denir.</span></p>
<p><strong>&#8211; </strong>Bir atom, elektron verdiğinde
    verdiği elektron sayısı kadar pozitif (+), Pozitif yüklü iyonlara <strong>katyon</strong>
    denir.<br/>
    <strong>&#8211; </strong>Elektron aldığında aldığı elektron
    sayısı kadar negatif (-) yükle yüklenir. Negatif yüklü iyonlara <strong>anyon</strong>
    denir.<br/>
    <strong>&#8211; </strong>Birden fazla atomun tek bir atom
    gibi davrandığı yüklü atom gruplarına<strong> kök</strong>
    adı verilir.<br/>
    <strong>&#8211; </strong>Bir atom elektron verip katyonuna
    dönüştüğünde çapı küçülür.<br/>
    <strong>&#8211; </strong>Elektron alıp anyonuna dönüştüğünde
    ise çapı büyür.</p>
<h3>Radikal</h3>
<p>Oktedini tamamlamamış bir ya da birden fazla ortaklaşmamış elektron çifti içeren yüksek enerjili
    ve kararsız yapılardır.</p>
<p><strong>&#8211; </strong>Radikaller zincirleme reaksiyonların
    gerçeklemesinde başlatıcı olarak görev yaparlar.<br/>
    <strong>&#8211; </strong>İnsan vücudunda radikaller
    kendiliğinden oluşabilir ve vücuda zarar verebilirler.</p>
<h2><a name="2"></a> Kimyasal Türler Arası Etkileşimin Sınıflandırılması
</h2>
<p>Kimyasal türler arasında meydana gelen etkileşimler güçlü etkileşimler ve zayıf etkileşimler
    şeklinde ikiye ayrılır.</p>
<h3><a name="3"></a>Güçlü Etkileşimler</h3>
<p>Kimyasal türler arasındaki itme ve çekme kuvvetleri aynı anda gerçekleşir. Çekme kuvvetleri itme
    kuvvetlerinden çok fazla olduğunda türler arasında bir kimyasal bağ oluşur. Kimyasal türler
    arasında kimyasal bağ oluşmasına neden olan bu tür etkileşimler güçlü etkileşimler olarak da
    adlandırılır.</p>
<p><strong>Güçlü etkileşimler,</strong></p>
<p><strong>&#8211; </strong>İyonik bağ<br/>
    <strong>&#8211; </strong>Kovalent bağ<br/>
    <strong>&#8211; </strong>Metalik bağ olarak sınıflandırılır.
</p>
<p><strong>İyonik Bağ</strong></p>
<p>Elektron alışverişi gerçekleştirerek oluşan bağlara iyonik bağ denir. İyonik bağın oluşmasını,
    atomların elektron çekme isteğinin (elektronegativite) farklı olması sağlar. Elektron çekme
    isteği daha fazla olan atomun elektron sayısı proton sayısını geçer ve böylece bileşiğin anyon
    kısmını, elektron veren kısım ise bileşiğin katyon kısmını oluşturur. Örneğin günlük hayatta
    sıklıkla kullandığımız sofra tuzu (NaCl) bileşiği iyonik bir bileşiktir ve bileşikte sodyum (Na)
    katyon (Na+), klor (Cl) anyondur (Cl–).</p>
<p><strong>&#8211; </strong>İyonik bağlarda zıt yükler birbirini
    çektiği için diğer güçlü bağlardan genellikle daha sağlamdır. Bundan dolayı erime – kaynama
    sıcaklıkları yüksektir.<br/>
    <strong>&#8211; </strong>İyonik bağda bulunan metaller
    katyonları, ametaller anyonları oluşturur.<br/>
    <strong>&#8211; </strong>İyonik bileşiklerin katı halleri
    sert ve kırılgandır. İyonik katı üzerine çekiçle vurulduğunda iyonik kristalin düzenli yapısı
    bozulur ve kırılma olayı gerçekleşir. Fiziksel özellik bakımından seramiklere benzerler.<br/>
    <strong>&#8211; </strong>İyonik bağlı katılarda iyonlar
    hareket etmediği için elektrik akımını iletmezler.<br/>
    <strong>&#8211; </strong>İyonik katılar suda çözündüğünde
    elektrik akımını iletir. Örneğin tuzlu su.</p>
<p><strong>Kovalent bağ</strong></p>
<p>ovalent bağ, iki atom arasında, bir veya daha fazla elektronun paylaşılmasıyla karakterize edilen
    kimyasal bağın bir tanımıdır. Genellikle bağ, ortaya çıkan molekülü bir arada tutan ortak çekim
    gücü olarak tanımlanabilir. Paylaşılan elektron ya da elektronlar, her iki çekirdek etrafında
    dolanacaklar, iki çekirdek arasındaki bölgede daha uzun süre bulundukları için bu bölgede (-)
    yüklü bir alan oluşturacaklardır. Bu alan, her iki çekirdeğe bir çekme kuvveti uygulayarak bir
    bağ oluşturur. Kovalent bağ, <strong>Polar Kovalent Bağ
    </strong>ve <strong>Apolar Kovalent Bağ</strong> olmak üzere
    ikiye ayrılır.</p>
<p><strong>Apolar Kovalent Bağ (Kutupsuz Kovalent Bağ):</strong> Bağı yapan atomların
    elektronegatiflikleri eşitse meydana gelen bağ çeşididir. Yani iki atomda elektronu aynı
    şiddetle çeker ve elektron üzerinde kutupsuz bir çekim meydana gelir. Aynı cins iki ametal
    atomunun birleşmesiyle meydana gelir. Apolar kovalent bağ örnekleri; iki oksijen atomunun
    elektronlarını ortaklaşa kullanarak meydana getirdikleri bağıdır.</p>
<p><strong>Polar Kovalent Bağ (Kutuplu Kovalent Bağ):</strong> İki farklı cins atomun bir araya
    gelmesiyle oluşur. Farklı atomlar oldukları için oluşan elektronegativite farkı, atomlardan
    elektronegativitesi yüksek olanın kısmi negatif, diğerinin ise kısmi pozitif yüklenmesini
    sağlar. Örneğin suyu meydana getiren hidrojen ve oksijen moleküllerinin son orbitallerindeki
    elektronların ortak kullanılmasıyla polar kovalent bağ meydana gelir.</p>
<p><strong>Metalik Bağ</strong></p>
<p>Metalik bağ, esas olarak metaller arasındaki, bir ya da daha çok atomu bir arada tutan bir
    kimyasal bağ türüdür. Metal atomlarının latisindeki serbest elektronların yer değiştirmiş olarak
    paylaşılması esasına dayanır. Metalik bağ, kovalent bağ ve iyonik bağ ile birlikte üç güçlü
    etkileşimden(bağ) biridir. Kimyasal bir etkileşimdir.</p>
<p><strong>&#8211; </strong>Aynı periyotta sağa doğru gidildikçe
    metal atomları arasında, metalik bağ kuvveti artar, erime noktası yükselir.<br/>
    <strong>&#8211; </strong>Aynı grupta yukarı doğru gidildikçe
    metal atomları arasında, metalik bağ kuvveti artar, erime noktası yükselir.<br/>
    <strong>&#8211; </strong>Elektron denizinde serbest dolaşan
    değerlik elektron sayısı arttıkça metalik bağ kuvveti artar.<br/>
    <strong>&#8211; </strong>Metalik bağ metallerin elektrik
    akımını iletmesini, tel ve levha haline gelmesini ve işlenebilir olmasını sağlar.<br/>
    <strong>&#8211; </strong>Metaller gelen ışığı yansıttığı
    için parlaktır.<br/>
    <strong>&#8211; </strong>Oda şartlarında cıva hariç katı
    hâlindedirler. Cıva oda koşullarında sıvı hâldedir.</p>
<h3><a name="4"></a>Zayıf Etkileşimler</h3>
<p>Zayıf etkileşimler fiziksel bağlardır ve maddelerin molekülleri arasında etkilidir. Zayıf
    etkileşimler <strong>Van der Waals kuvvetleri </strong>ve
    <strong>hidrojen bağları</strong> olmak üzere ikiye ayrılır.
</p>
<p><strong>Van der Waals Kuvvetleri</strong></p>
<p>Van der Waals kuvvetleri, hidrojen bağları dışında kalan diğer zayıf etkileşimlere verilen addır.
    Bu kuvvetler adını Hollandalı fizikçi Johannes Diderik van der Waals&#8217;tan (1837 -1923)
    almaktadır.</p>
<p><strong>Üç tür Van der Waals kuvveti vardır:</strong><br/>
    <strong>&#8211; </strong>Polar moleküller arasında meydana
    gelen dipol-dipol etkileşimleri<br/>
    <strong>&#8211; </strong>Polar moleküller ve iyonlar
    arasında meydana gelen iyon-dipol etkileşimleri<br/>
    <strong>&#8211; </strong>Apolar moleküller arasında meydana
    gelen London kuvvetleri</p>
<p><strong>Dipol-Dipol Etkileşimleri: </strong>Kalıcı dipole sahip polar kimyasal türler
    birbirlerine yaklaştığında birinin kısmi pozitif (δ+) ve diğerinin kısmi negatif (δ–) kutbu
    arasında elektrostatik çekim kuvveti oluşur. Bu çekim kuvvetine <strong>dipol – dipol bağı
        (kuvveti) </strong>adı verilir.</p>
<p>H<sub>2</sub>S, CO, HCl, NF<sub>3</sub> gibi polar karakterli moleküller arasında polar etkileşim
    vardır ve molekülleri arasında dipol – dipol bağları oluşur.</p>
<p><strong>&#8211; </strong>Atomlar arasındaki;
    elektronegatiflik farkı arttıkçadipol-dipol bağlarının kuvveti artar.<br/>
    <strong>&#8211; </strong>Dipol-dipol kuvveti arttıkça
    atomlar arasındaki bağı kırmak zorlaşır ve böylece maddenin erime ve kaynama sıcaklığı daha
    yüksek olur.<br/>
    <strong>&#8211; </strong>Polar (dipol) yapıya sahip
    moleküller birbiri içinde çözünebilir.</p>
<p><strong>İyon – Dipol Bağları: </strong>İyon ve polar bir molekül bir araya geldiğinde iyon ile
    polar molekülün kısmi yüklenmiş kutupları arasında etkileşim olur. Buna <strong>iyon-dipol
        etkileşimi</strong> denir.</p>
<p>Yemek tuzu (NaCl) iyon yapılı bir bileşiktir. NaCl tuzu kristali suya atıldığında H2O
    moleküllerinin kısmi pozitif “δ+” yüklü uçları ile Cl– iyonları arasında ve kısmi negatif “δ+”
    yüklü uçları ile Na+ iyonları arasında iyon – dipol bağı oluşur. Bu şekilde H2O molekülleri
    iyonları çevreler ve dağıtır. Böylece çözünme gerçekleşir.</p>
<p><strong>London Kuvvetleri:</strong> Birbirine yaklaşan apolar moleküller ya da soy gaz atomları
    arasında geçici dipoller oluşur. Bu geçici dipoller arasında indüklenmiş dipol – İndüklenmiş
    dipol çekim kuvvetleri meydana gelir. İndüklenmiş dipol – İndüklenmiş dipol çekim kuvvetlerine
    “L<strong>ondon Kuvvetleri</strong>” adı da verilir.</p>
<p><strong>&#8211; </strong>Anlık sürelerde gerçekleştiği için
    London kuvvetleri moleküller arası etkileşimlerin en zayıfı olarak kabul edilir.<br/>
    <strong>&#8211; </strong>Soy gazlarda ve halojenlerde
    atomlar veya moleküller arasındaki tek etkileşim london bağlarıdır.<br/>
    <strong>&#8211; </strong>London kuvvetleri elektron
    hareketliliğine bağlı olduğu için elektron sayısı arttıkça etkileşimler de artar.<br/>
    <strong>&#8211; </strong>Dipol-dipol bağlarının oluştuğu
    ortamlarda da london bağlarına rastlanır. Ancak london bağı yok sayılabilecek kadar etkisiz
    olduğu için hesaplamaya katılmaz (bazı kovalent maddelerde london bağları ihmal edilemeyecek
    kadar yüksek olur.</p>
<p><strong>Hidrojen Bağları</strong></p>
<p>Hidrojen bağı, bir molekül oksijen, azot veya flor gibi elektronegatif bir atoma bağlı hidrojenin
    kısmi artı yükle yüklenmesi sonucu, başka veya aynı moleküldeki elektronegatif atom ile yaptığı
    kuvvetli bağdır.</p>
<p><strong>&#8211; </strong>Hidrojen bağı olabilmesi için
    molekülde kesinlikle H-O, H-N veya H-F bağları olmak zorundadır.<br/>
    <strong>&#8211; </strong>Hidrojen bağı dipol-dipol ve london
    bağları ile kıyaslandığında, hidrojen bağları yaklaşık olarak 10 kat daha güçlüdür.<br/>
    <strong>&#8211; </strong>Hidrojen bağı oluşturan maddeler
    birbiri içinde daha iyi çözünür. Bu yüzden etil alkol (C2H5OH) suda çok iyi çözünür.<br/>
    <strong>&#8211; </strong>Bazı hidrojen bağları atomlar
    arasındaki kovalent bağdan daha güçlüdür. Örneğin glikoz bir kapta ısıtıldığında erimeye
    başlamadan önce molekül yapısı bozulur. Bu nedenle ısıtılan şeker önce karamelleşir ısıtılmaya
    devam edildiğinde ise kömürleşir.<br/>
    <strong>&#8211; </strong>Hidrojen atomunun 1 elektronun ve 1
    protonun olması, hidrojen bağının dipol-dipol bağına ek olarak elektrostatik bir kuvvetle de
    desteklenmesini sağlamaktadır.<br/>
    <strong>&#8211; </strong>HF, H2O, NH3 bileşiklerinin kaynama
    noktaları, hidrojen bağları nedeni ile çok yüksektir.<br/>
    <strong>&#8211; </strong>Buzun yoğunluğunun suyun
    yoğunluğundan az olmasının nedeni de hidrojen bağları ile açıklanmaktadır.</p>
</html>