<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}






    </style>
</head>
<h1><span style="color: #ff0000">Endokrin<strong> Sistemi</strong></span></h1>
<p>Vücudu denetlemek için kimyasal yöntemlerle iletişim kuran denetleyici ve düzenleyici sistemin
    parçasına endokrin sistem denir. Ürettiği salgıyı doğrudan kana veren bezlere <strong>endokrin
        bez</strong> adı verilir. Endokrin sisteminin salgısına<strong> hormon</strong> adı verilir.
    Hormonlar sadece kan içerisinde taşınır ve hedefledikleri hücrelere bağlanırlar.</p>
<ul>
    <li><a href="#1"><strong>Hipofiz Bezi ve Hormonları </strong></a></li>
    <li><a href="#2"><strong>Tiroit Bezi ve Hormonları </strong></a></li>
    <li><a href="#3"><strong>Paratiroit Bezi ve Hormonları </strong></a></li>
    <li><a href="#4"><strong>Böbrek Üstü Bezleri ve Hormonları </strong></a></li>
    <li><a href="#5"><strong>Pankreas ve Hormonları</strong></a></li>
    <li><a href="#6"><strong>Eşeysel Bezler ve Hormonları</strong></a></li>
</ul>
<p><span
        style="text-decoration: underline"><strong>Hormonların Genel Özellikleri</strong></span><br/>
    <strong><span style="color: #000000">&#8211; </span></strong>Kan tarafından taşınır.<br/>
    <strong><span style="color: #000000">&#8211; </span></strong>Çoğu hormon polimer yapıdadır.<br/>
    <strong><span style="color: #000000">&#8211; </span></strong>Az miktarda hormonlar bile etki
    gösterebilir.<br/>
    <strong><span style="color: #000000">&#8211; </span></strong>Hormonların normal durumdan az veya
    çok olması metobolizmayı bozucu etki yapar.<br/>
    <strong><span style="color: #000000">&#8211; </span></strong>Büyüme hormonu (STH) ve tiroksin
    hormonu tüm vücutta etkisini gösterir.<br/>
    <strong><span style="color: #000000">&#8211; </span></strong>Etkilerini yavaş ve uzun sürede
    gösterir.</p>
<p>&nbsp;</p>
<h2><a name="1"></a><span style="color: #000080">Hipofiz Bezi ve Hormonları</span></h2>
<p>Beynin alt kısmında bulunan bezelye büyüklüğünde küçük bir organdır. Vücudun &#8220;ana bezi&#8221;
    olarak, bir çok hormon üretir. Ürettiği hormonlar vücuttaki diğer bezleri uyararak hormon
    salgılanmasına neden olur. Hipofiz bezi birçok farklı hormon yapar.</p>
<p>Hipofiz bezinin ön kısımnıda salgılanan hormonlar;</p>
<p><strong><span style="color: #000000">&#8211;</span> Prolaktin: </strong>Memelilerde laktasyona
    (süt üretimine) yardımcı olan ve bir dizi başka işlev ve sistemden sorumlu olan bir hormondur.
    Prolaktin, beyindeki hipofiz bezinin ön kısmının yanı sıra rahim, beyin, göğüsler, prostat, yağ
    dokusu, deri ve bağışıklık hücrelerinde üretilir.</p>
<p><strong><span style="color: #000000">&#8211;</span> Büyüme Hormonu (Somatotropin): </strong>Büyüme
    hormonu, hipofizin bezinin ön lobundaki somatotroflar tarafından sentezlenen ve salgılanan
    yaklaşık 190 amino asitten oluşan bir proteindir. Büyüme ve metabolizma da dahil olmak üzere
    çeşitli kompleks fizyolojik süreçlerde rol oynar.</p>
<p><strong><span style="color: #000000">&#8211;</span> ACTH (Adrenokortikotropik Hormon): </strong>Böbrek
    üstü bezinin kabuk (korteks) kısmını uyararak burada steroid yapıdaki hormonların yapımını
    uyarır.</p>
<p><strong><span style="color: #000000">&#8211;</span> TSH (Tiroid Uyarıcı Hormon): </strong>Kadında
    yumurtalıkları (ovaryumu) etkileyerek yumurta üretimini (oogenez) sağlar. Erkekte testisleri (er
    bezlerini) etkileyerek sperm üretimini (spermatogenez) sağlar.</p>
<p><strong><span style="color: #000000">&#8211;</span> LH (Luteinleştirici hormon): </strong>Erkekte
    spermin olgunlaşmasını ve testislerin testesteron salgılamasını sağlar.<br/>
    Kadında, yumurtalıkta ovulasyonu (yumurtlama) ve korpus luteum (sarı cisim) oluşumunu sağlar.
</p>
<p><strong><span style="color: #000000">&#8211;</span> FSH (Folikül Uyarıcı Hormon): </strong>Follikül
    stimüle edici hormon, gonadotropik hormonlardan biridir (diğeri LH&#8217;dır). Her ikisi de
    hipofiz bezi tarafından kan dolaşımına salınır. Folikül stimüle edici hormon, pubertal gelişim
    ve kadınlarda yumurtalıklarının, erkeklerde testislerinin gelişmi ve işlevi için gerekli
    hormonlardan biridir.</p>
<p>Kadınlarda bu hormon, yumurtlamadan önce, yumurtalıktaki foliküllerden birisini uyararak bir
    yumurtanın büyümesini sağlar. Ayrıca östradiol üretimini de arttırır. Erkeklerde follikül
    stimüle edici hormon, testislerin Sertoli hücrelerinde sperm üretimini (spermatogenezi)
    tetikler.</p>
<p>&nbsp;</p>
<p>Hipofiz bezinin arka kısımnıda salgılanan hormonlar;</p>
<p><strong><span style="color: #000000">&#8211;</span> ADH (Vazopressin): </strong>Antidiüretik
    hormon (ADH) ile eş anlamlı olarak kullanılır. Hipotalamus ve arka Hipofiz Bezi tarafından
    salgılanan, hafif bir damar daraltıcı etkisi olan ancak başlıca işlevi idrarla su kaybını
    önlemek olan bir hormondur. Homeostaz açısından son derece önemli bir hormondur.</p>
<p><strong><span style="color: #000000">&#8211;</span> Oksitosin: </strong>Sadece dişilerde, doğum
    sırasında salgılanan bir hormondur. Doğum sancısının oluşmasını ve devamında sütün süt
    kanallarına salınmasını uyarır. Bu nedenle bazen doğum sırasında doğum sancısı oluşturmak için
    enjekte edilir.</p>
<h2><a name="2"></a><span style="color: #000080">Tiroit Bezi ve Hormonları</span></h2>
<p>Tiroit bezi, nefes borusu yani trakeanın ön kısmında yer alan, 25-40 gram ağırlığında ve şekli
    kelebeğe benzeyen bezdir. Boyutu küçük olmasına karşın salgıladığı hormonlarla vücudumuz için
    çok önemli işlevlere sahiptir. Bu organın temel görevlerinden biri vücut metabolizmasını
    ayarlayan T3 ve T4 hormonlarını salgılamaktır.</p>
<p><strong><span style="color: #000000">&#8211;</span> Trioksin: </strong>Vücutta bazal metabolizma
    hızını, hücresel işlevlere enerji sağlamak amacıyla mitokondrilerin sayısını ve aktivitesini
    arttırır. Vücudun bütün hücreleri bu hormondan etkilenir. Yapısında %65 oranında iyot (I)
    minerali bulunur ve protein yapılıdır.<br/>
    Gelişme döneminde tiroksin az salgılanırsa; kretenizm (ahmaklık) hastalığı olur. Erginlik
    döneminde az salgılanırsa; miksodema hastalığı olur. Bu hastalıkta metabolizma hızı yavaşlar ve
    uyuşukluk hissedilir. Yetişkinlik döneminde az salgılanırsa; guatr hastalığı olur. Deniz
    ürünleriyle beslenmek ve iyotlu tuz kullanmak bu eksikliğin önlenmesinde etkili bir rol oynar.
</p>
<p><strong><span style="color: #000000">&#8211;</span> Kalsitonin Hormonu:</strong> Kandaki kalsiyum
    seviyesini ayarlayan bir hormondur. Kandaki fazla kalsiyumun (D vitamini yardımı ile) kemiğe
    geçmesini sağlar. Ayrıca böbreklere etki ederek kalsiyumun geri emilmesini azaltır ve idrarla
    daha fazla atılmasını sağlar. Bağırsaklardan da kalsiyumun geri emilimini azaltır.</p>
<h2><a name="3"></a><span style="color: #000080">Paratiroit Bezi ve Hormonları</span></h2>
<p>Paratiroit bezi, tiroit bezinde konumlanmış dört küçük bezden oluşur. Salgıladığı hormona
    parathormon adı verilir.</p>
<p><strong><span style="color: #000000">&#8211;</span> Parathormon: </strong> Kalsiyumun kemiklerden
    kana geçişini, böbreklerden fosforun atılmasını sağlar. Parathormon besinlerle alınan ve deride
    sentezlenen D vitamininin aktifleşmesini sağlar. Kanda kalsiyum seviyesi azaldığında salgısı
    artan parathormon sayesinde kemik dokudan kana kalsiyum geçişini hızlandırır. Kalsiyumun börek
    ve bağırsaklardan geri emilimini arttırır. Ayrıca böbreklerden fosforun atılmasını hızlandırır
    ve kandaki fosfor miktarını azaltır. Parathormon miktarının kandaki seviyesi azalırsa kanda
    kalsiyum oranı da azalır. Bu durum, kaslarda ağrılı kasılmalar ve titremeler şeklinde kendini
    gösteren tetani hastalığına neden olur. Parathormon miktarının artması ise böbrek taşı oluşumuna
    neden olabilir.</p>
<h2><a name="4"></a><span style="color: #000080">Böbrek Üstü Bezleri ve Hormonları</span></h2>
<p>Böbrek üstü bezleri her iki böbreğin üzerinde bulunur ve böbreklerden bağımsız çalışır. Diğer
    organlara göre çok fazla kılcal damar ağına sahiptir. Kabuk (kortex) ve öz (medula)
    bölgelerinden oluşur.</p>
<h3><span style="color: #0000ff">Kabuk (Kortex) Bölgesi Salgıları</span></h3>
<p>Kabuk (kortex) bölgesinden salgılanan hormonlar;</p>
<p><strong><span style="color: #000000">&#8211;</span> Kortizol (glikokortikoyitler): </strong>Hedef
    bölgesi karaciğerdir. Glikozun protein ve yağlar gibi karbonhidrat olmayan moleküllerden
    sentezlenmesini sağlayarak kan şekerini arttırır. Karaciğerdeki glikojen deposunu arttırır.
    Glikozun oksidasyonunu (yıkımını) önler.</p>
<p>Özellikle açlık durumunda gerekli olan enerjinin glikoz yerine amino asit ve yağ asitlerinden
    elde edilmesini sağlar. Protein ve amino asitler üzerindeki yıkıcı etkisinden dolayı idrardaki
    azot miktarı artar. Stresli durumlarda salgısı artar.</p>
<p>Yaralanan insan bir süre acı hissetmez. Bunu sağlayan kortizol hormonudur. Sinir hücreleri
    kortizol hormonu etkisiyle acı duyusunu yavaş iletir. Yangısal tepkiye yol açan romatizmal
    hastalıklarda, alerjilerde tedavi amaçlı kortizol kullanılır.</p>
<p>Aynı zamanda atletik yaralanmalarda ağrıyı gidermek için de kortizon enjeksiyonları kullanılır.
    Ayrıca bağışıklık sistemini de baskılar. Kortizol salgısı artan bir insanda; Kan şekeri artar.
    Karaciğerde üre sentezi artar. Böbreklerde süzülme artar. İdrardaki üre artar.</p>
<p>Kortizol eksikliğinde; Kan şekeri düşer. Bunun nedeni amino asitlerden glikoz yapılamamasıdır.
    Glikoz üretimi azalınca karaciğerdeki glikojen harcanmakta ve depo glikojen bitince de kan
    şekeri düşmektedir.</p>
<p><strong><span style="color: #000000">&#8211;</span> Aldosteron Hormonu: </strong> Kanda, hücre
    içi ve dışı sıvılardaki iyon derişimini düzenler. Böbrekleri etkileyerek nefron kanallarından ve
    iyonlarının geri emilimini artırıp, iyonunun idrarla atılmasını sağlar. Az salgılanması
    durumunda, ve geri emilimi azalır, kan basıncı düşer, doku sıvısı azalır ve bunun sonucunda
    halsizlik gözlemlenir. atılamadığı için deride birikir. Bu hastalığa Addison (tunç) hastalığı
    denir ve deri tunç rengi olur. Çok salgılanırsa kan basıncı yükselir ve doku sıvısı (ödem)
    artar.</p>
<p><strong><span style="color: #000000">&#8211;</span> Eşey Hormonları:</strong> Eşey hormonları
    böbrek üstü bezlerinden az miktarda salgılanır. Salgılanan bazı eşey hormonları; androjen,
    östrojen ve progesterondur. Bu eşey hormonlarına adrenal eşey hormonları denir.</p>
<h3><span style="color: #0000ff">Öz (Medula) Bölgesi Salgıları</span></h3>
<p>Öz (medula) bölgesinden salgılanan hormonlar;</p>
<p><strong><span style="color: #000000">&#8211;</span> Adreanalin (epinefrin): </strong>İskelet
    kasları ve karaciğerdeki glikojenin glikoza dönüşümünü hızlandırır. Karaciğerden kana glikoz
    geçmesini hızlandırarak, kan şekerini arttırır. (Adrenalin kan şekerini düşük olması durumunda
    da, yüksek olması durumunda da arttırır.) Yağ hücrelerinden yağ asitlerinin serbest bırakılarak
    enerji verici olarak kullanılmasını sağlar.</p>
<p>Heyecan, korku, stres durumunda salgısı artar. Kalp atış hızını ve kan basıncını arttırır. Kalp,
    beyin ve iskelet kaslarına giden damarların genişlemesini sağlar.</p>
<p>Derideki kılcal damarları daraltır. Bu nedenle korkunca yüzün rengi sararır. Göz bebekleri büyür.
    Tüyler diken diken olur. Soluk alıp vermeyi hızlandırır. Sindirim sistemi faaliyetlerini
    yavaşlatır. Kanın pıhtılaşma süresini kısaltır.</p>
<p><strong><span style="color: #000000">&#8211;</span> Noradrenalin (norepinefrin): </strong>Adrenaline
    benzer etkileri vardır. Kılcal damarları daraltır. Kan basıncını arttırır. Nöronların akson
    uçlarından da salgılanarak nörotransmitter olarak görev yapar.</p>
<h2><a name="5"></a><span style="color: #000080">Pankreas ve Hormonları</span></h2>
<p>Hem hormon salgılayan hem de sindirim enzimi salgılayan pankreas, karma bez olarak görev alır.
    Ekzokrin bez olarak sindirim enzimlerini, endokrin bez olarak insülin ve glukagon hormonlarını
    salgılar.</p>
<p><strong><span style="color: #000000">&#8211;</span> İnsülin: </strong>Pankreasın langerhans
    adacığındaki beta hücreleri tarafından salgılanır.Kandaki glikozun vücut hücrelerine geçmesini
    sağlayarak kan şekerini düşürür.Beyin hücreleri hariç tüm vücut hücrelerinin glikoza
    geçirgenliğini arttırır.Glikozun fazlasının kas ve karaciğerde glikojen olarak depo edilmesini
    sağlar.Kas hücrelerinin ve yağ doku hücrelerinin kandan daha fazla glikoz almalarını
    uyarır.Protein sentezini arttırır.</p>
<p><strong><span style="color: #000000">&#8211;</span> </strong> <strong>Glukagon:</strong>Langerhans
    adacıklarının alfa hücrelerinden salgılanır.Kanın glikoz seviyesini artırıcı yönde etki
    yapar.Açlık durumunda kan şekeri düştüğünde salgılanan glukagon, karaciğerde glikojen yıkımını
    sağlar ve kana glikoz salınımını uyarır, yağ dokularında yağ yıkımını sağlar.</p>
<h2><a name="6"></a><span style="color: #000080">Eşeysel Bezler ve Hormonları</span></h2>
<p>Dişide yumurtalıklarda, erkekte ise testislerde üretilen eşey hormonları, büyüme ve gelişmeyi
    düzenleyerek üreme döngülerini ve eşeysel davranışları kontrol eder. Steroid yapılı olan eşey
    hormonları, FSH ve LH hormonları tarafından kontrol edilerek üretilir.</p>
<h3><span style="color: #0000ff">Yumurtalık Hormonları</span></h3>
<p>Dişide üreme sisteminde bir çif yumurtalık (ovaryum) bulunur.Ovaryumlar östrojen ve progesteron
    hormonları üretir ve salgılar.</p>
<p><strong><span style="color: #000000">&#8211;</span> Östrojen:</strong> Östrojen, ergenlik
    döneminde ikincil dişilik özelliklerinin (meme bezlerinin büyümesi, sesin incelmesi, omuzların
    dar olması, vb.) ortaya çıkmasını sağlar. Bunun yanında yumurta kanalını, ovaryumu, döl
    yatağının (uterus) büyüyüp gelişmesini uyarır.Ayrıca, rahim duvarında mitozu artırır.</p>
<p><strong><span style="color: #000000">&#8211;</span> Progesteron: </strong>Progesteron ise döl
    yatağını, embriyonun tutunup gelişebilmesi için uygun hâle getirmek için rahim duvarının kılcal
    damar ağını zenginleştirir.</p>
<h3><span style="color: #0000ff">Testis Hormonları</span></h3>
<p>Testis hormonları, testislerde bulunan leydig hücreleri tarafından testosteron hormonu
    salgılanır. Testosteron, spermlerin olgunlaşmasını sağlar. Ergenlik döneminde ikincil erkeklik
    özelliklerinin (sesin kalınlaşması, vücut kıllanması vb.) ortaya çıkmasını ve sperm oluşumu için
    testislerin normal gelişimini sağlar.</p>
<h1><span style="color: #ff0000">Duyu Organları</span></h1>
<ul>
    <li><a href="#1"><strong>Görme Duyusu Göz</strong></a></li>
    <li><a href="#2"><strong>Tat Alma Duyusu Dil</strong></a></li>
    <li><a href="#3"><strong>Koku Alma Duyusu Burun</strong></a></li>
    <li><a href="#4"><strong>İşitme Duyusu Kulak</strong></a></li>
    <li><a href="#5"><strong>Dokunma Duyusu Deri</strong></a></li>
</ul>
<p>İç ve dış çevrede meydana gelen değişikleri algılayan ve nöronlara aktaran özel hücrelere
    reseptör(almaç) adı verilir. Vücut dışındaki uyarılara duyarlı olan reseptörlere dış reseptör;
    kan basıncı ve pH’ı, vücut duruşu gibi içsel uyarılara duyarlı reseptörlere iç reseptör denir.
    Vücutta uyarıları algılayan reseptörlerden başka acı ve ağrıyı algılayan serbest sinir uçları
    ile sıvı basıncını algılayan ozmoreseptörler gibi özel alıcılar da vardır.</p>
<p>&nbsp;</p>
<p>Tepki verdikleri uyarı tipine göre, duyu reseptörleri beş çeşittir.</p>
<p><strong><span style="color: #000000">&#8211;</span> Fotoreseptörler:</strong> Gözümüzde bulunur,
    ışığa karşı duyarlıdır.<br/>
    <strong><span style="color: #000000">&#8211;</span> Kemoreseptörler:</strong> Burun ve dilde
    bulunur, kimyasal uyaranlara karşı duyarlıdır.<br/>
    <strong><span style="color: #000000">&#8211;</span> Mekanoreseptörler:</strong> Deri ve kulakta
    bulunur. Dokunma, basınç, hareket ve ses gibi uyaranlara karşı duyarlıdır.<br/>
    <strong><span style="color: #000000">&#8211;</span> Termoreseptör:</strong> Deride bulunan ve
    sıcak ile soğuğu algılayan reseptörlerdir.<br/>
    <strong><span style="color: #000000">&#8211;</span> Ağrı reseptörleri:</strong> Beyin dışında
    tüm vücutta bulunur.</p>
<h2><a name="1"></a><span style="color: #000080">Görme Duyusu Göz</span></h2>
<p>İnsan gözü 4000 &#8211; 7400 A° arasındaki dalga boyuna sahip ışıkla uyarılabilen, görme olayını
    gerçekleştiren organdır. Göz, görmeyi sağlayan ve koruyucu görevi olan yapılardan meydana
    gelmiştir. Gözdeki koruyucu yapılar; kaşlar, göz kapakları, kirpikler, gözyaşı bezi ve göz
    yuvarlağını göz çukuruna bağlayan, hareketi sağlayan kaslardır.</p>
<p>Göz dıştan içe doğru <strong>sert tabaka <span style="color: #000080">(sklera)</span></strong>,
    <strong>damar tabaka<span style="color: #000080"> (koroid)</span></strong> ve <strong>ağ
        tabaka<span style="color: #000080"> (retina)</span></strong> olmak üzere üç bölümden oluşur.
</p>
<h3><span style="color: #0000ff">Tabakalar</span></h3>
<p><strong><span style="color: #0000ff">Sert Tabaka (Sklera)</span></strong></p>
<p>Gözün en dış tabakasıdır. Gözü sarar ve iç tabakaları korur. Sert tabakanın gözün ön kısmında
    saydamlaşıp kubbeleşerek oluşturduğu yapıya<strong> kornea (saydam tabaka)</strong> denir.</p>
<p><strong><span style="color: #0000ff">Damar Tabaka</span></strong></p>
<p>Gözü besleyen damarlar bulunur. Gözün önünde iris ve göz bebeğini oluşturur. İris gözün renkli
    kısmıdır. Düz kaslardan oluşmuştur. Kasılıp gevşeyerek göze giren ışık miktarını ayarlar.
    Böylece göz bebeği büyür/küçülür. <strong><span
            style="color: #000080">Göz bebeği</span></strong> irisin ortasındaki siyah renkli
    kısımdır. Korneadan gelen ışığı göz merceğine yollar. <span style="color: #000080"><strong>Göz merceği</strong></span>;
    göz bebeğinden gelen ışın tekrar kırılarak görüntü ağ tabakaya düşer.</p>
<p><strong><span style="color: #0000ff">Ağ Tabaka</span></strong></p>
<p>En içteki tabakadır. Duyu almaçları ve sinirler burada yer alır. Sarı leke ağ tabaka üzerinde yer
    alır.</p>
<p><span style="color: #000080"><strong>Sarı leke;</strong> </span>esas görüntünün oluştuğu
    kısımdır. Görüntü burada ters oluşur.</p>
<p><span style="color: #000080"><strong>Kör Nokta;</strong></span> sinirlerin gözden çıktığı
    kısımdır. Burada görüntü oluşmaz.</p>
<h3><span style="color: #0000ff">Göz Hastalıkları</span></h3>
<p><span style="color: #000080"><strong>Renk körlüğü (Daltonizm):</strong> </span>Kırmızı ve yeşili
    ayırt edememe durumudur. Kalıtsaldır. Tedavisi yoktur.</p>
<p><span style="color: #000080"><strong>Şaşılık: </strong></span>Gözü hareket ettiren kasların
    uyumsuz çalışması sonucu oluşur. Ameliyatla tedavi edilebilir.</p>
<p><span style="color: #000080"><strong>Presbitlik: </strong></span>Yaşlılarda görülür. Göz
    merceğinin sertleşmesi sonucu oluşur. Yakını göremezler ve tedavisi vardır.</p>
<p><span style="color: #000080"><strong>Katarakt: </strong></span>Göz merceğinin saydamlığını
    kaybetmesi ile oluşur. Ameliyatla tedavi edilebilir.</p>
<p><span style="color: #000080"><strong>Miyop: </strong></span>Görüntü sarı lekenin önünde oluşur.
    Uzağı net göremez. Gözlük, lens ve ameliyatla düzeltilebilir.</p>
<p><span style="color: #000080"><strong>Hipermetrop:  </strong></span>Görüntü sarı lekenin arkasında
    oluşur. Yakını net göremez. Gözlük, lens ve ameliyatla düzeltilebilir.</p>
<p><strong><span style="color: #000080">Astigmatizm:</span> </strong>Göz merceği ve korneanın
    pürüzlü olması sonucu oluşur. Görüntü bulanık ve şekli bozuk görülür. Gözlük, lens ve ameliyatla
    düzeltilebilir.</p>
<h2><a name="2"></a><span style="color: #000080">Tat Alma Duyusu Dil</span></h2>
<p>Tat alma, beş duyudan biridir. İnsanda tat alma, dile temas eden nesnelerdeki kimyasal maddelerin
    kemoreseptörler tarafından algılanması sonucu oluşur. Bilimsel anlamda dilin tat alma sistemi
    ile algıladığı beş temel (ana) tat vardır: tatlı, ekşi, tuzlu, bitter (buruk/acımtırak) ve
    umami.</p>
<p>Bunlara ilaveten biber vb. yiyeceklerin oluşturduğu yanma hissi &#8220;acı&#8221; olarak
    tanımlanır ve gündelik kullanımda sıklıkla temel tatlara dahil edilir. Temel tatlar haricinde
    yağlı, metalik gibi çok çeşitli tat sınıfları mevcuttur.</p>
<p>Aralarında insanın da bulunduğu kara omurgalılarında tat alma, dilde bulunan ve tat tomurcuğu adı
    verilen organ tarafından gerçekleştirilir.Balıklarda tat tomurcuğu dudaklarda, yüzgeçlerde ve
    bazı türlerde kuyrukta bulunur. Kimyasalları algılayan reseptör hücrelerin yaklaşık 50-150&#8217;si
    bir tat tomurcuğunu meydana getirir. Tat tomurcukları dil yüzeyinde gömülü durumdadır ve
    ağızdaki kimyasallar tat tomurcuğuna tat gözenekleri vasıtasıyla erişir.</p>
<h3><span style="color: #0000ff">Temel Tatlar</span></h3>
<p><span style="color: #000080"><strong>Tatlı:</strong> </span>Tatlılık, dile temas eden nesnelerde
    şeker ve bazı diğer maddelerin bulunması sonucu ortaya çıkar. Şekerlemeler, baklava gibi
    tatlılar ve elma, muz gibi meyveler, ağırlıklı olarak tatlı olan gıdalara örnek verilebilir.</p>
<p><span style="color: #000080"><strong>Tuzlu: </strong></span>Tuzluluk, nesnelerde başlıca olarak
    sodyum iyonları bulunması sonucu ortaya çıkar. Bazı diğer alkali metaller de tuzlu tat verirler.
</p>
<p><span style="color: #000080"><strong>Ekşi: </strong></span>Ekşilik, nesnelerdeki asit oranına
    bağlı bir durumdur. Ekşilik, hidroklorik asit baz alınarak ölçülür. Hidroklorik asitin ekşilik
    indeksi 1&#8217;dir. Vişne ve limon ağırlıklı olarak ekşi tada sahip yiyeceklere örnek
    gösterilebilir.</p>
<p><span style="color: #000080"><strong>Bitter:</strong></span> Bitter, buruk veya acımtırak olarak
    tanımlanabilecek bir tattır. Zaman zaman gıdalara kasıtlı olarak eklenmekle birlikte genellikle
    hoş olmayan bir lezzet olarak kabul edilir. Bitter tat veren nesnelere örnek olarak limon
    kabuğu, bira, zeytin ve kahve verilebilir. Doğadaki pek çok zehirli bitki bitter tada sahiptir
    ve evrim biyologları insanda düşük eşikli (keskin) bir bitter tat alma duyusunun bulunmasının
    evrimsel avantajları olduğunu düşünmektedir.</p>
<p><span style="color: #000080"><strong>Umami:</strong></span> Umami, &#8220;lezzetli&#8221;
    anlamına gelen Japonca kökenli bir sözcüktür ve 20. yüzyılda insanın algıladığı ana tatlardan
    biri olduğu anlaşılmıştır. Umami, şekerli olmayan, etimsi tatları tarif etmek için kullanılır.
    Ağırlıklı olarak umami tada sahip gıdalara örnek olarak domates, tahıllar ve kuru fasulye
    verilebilir. Gıda katkısı monosodyum glutamat (MSG), kuvvetli bir umami tada sahiptir.</p>
<h2><a name="3"></a><span style="color: #000080">Koku Alma Duyusu Burun</span></h2>
<p>Burun, nefes ve koku alma organı olarak iş görür. Solunan havayı ısıtma, temizleme ve nemlendirme
    gibi görevleri vardır. İnsanların koku duyusu, uçucu ve mukusta çözünebilen kimyasalları
    algılar. Koku reseptörleri burnun üst kısmında sarı bölge adı verilen yerde bulunur.</p>
<p>Reseptör hücrelerin algılayıcı uçlarında yer alan siller, kokuyu algılar ve uyarı, hücrelerin
    kendi aksonları aracılığı ile beynin ilgili merkezine götürülür. Uzun süre aynı koku alınırsa
    koku reseptörleri yorulurlar ve koku hissedilmez. Bu durum koku adaptasyonudur.</p>
<p>Kişinin kendi ten kokusunu veya üzerine sıktığı parfüm kokusunu bir süre sonra algılayamamasının
    sebebi budur. Bu durumdaki duyu hücreleri ancak ortama yayılan farklı bir kokuyu
    algılayabilir.</p>
<h2><a name="4"></a><span style="color: #000080">İşitme Duyusu Kulak</span></h2>
<p>İşitme, dış ortamdaki seslerin dış kulak yolundan iç kulağa iletilip iç kulaktaki sinir
    hücrelerini uyarması ve akustik bilginin beyne aktarılmasıyla dış ortamdaki seslerin
    algılanmasına denir.</p>
<p>Kulak, işitme ve denge organımızdır. Kulağın yapısı dış kulak, orta kulak ve iç kulak olmak üzere
    üç kısımdan oluşur.</p>
<p>Dış kulak ses dalgalarını toplayıp orta kulağa iletmekten; orta kulak aldığı ses dalgalarının
    şiddetini arttırarak iç kulağa iletmekten sorumludur. İç kulak ise aldığı bu ses dalgalarını
    sinir sinyallerine dönüştürerek beyne gönderir ve beyinde sesin algılanıp yorumlanması
    gerçekleşir.</p>
<h3><span style="color: #0000ff">Dış Kulak</span></h3>
<p><strong><span style="color: #000000">&#8211;</span> <span
        style="color: #000080">Kulak kepçesi;</span></strong> kıkırdaktan oluşmuştur. Kıvrımlı
    olduğu için sesi daha iyi toplar<br/>
    <strong><span style="color: #000000">&#8211;</span> <span
            style="color: #000080">Kulak yolu;</span></strong> kulak kepçesinden gelen sesi kulak
    zarına iletir.<br/>
    <strong><span style="color: #000000">&#8211;</span> <span
            style="color: #000080">Kulak zarı;</span></strong> ince, esnek bir zardır. Ses kulak
    zarını titreştirir.</p>
<h3><span style="color: #0000ff">Orta Kulak</span></h3>
<p><strong><span style="color: #000000">&#8211;</span> </strong>Vücudumuzdaki en küçük üç kemik
    çekiç, örs ve üzengi burada yer alır.<br/>
    <strong><span style="color: #000000">&#8211;</span> </strong>Kulak zarının titreşmesi ile
    sırasıyla çekiç, örs ve üzengi de titreşir. Ve ses oval pencereye iletilir.<br/>
    <strong><span style="color: #000000">&#8211;</span> <span
            style="color: #000080">Östaki Borusu:</span></strong> Orta kulağı yutağa bağlar. Orta
    kulak ile dışarısı arasındaki basıncı ayarlayarak kulak zarının patlamasını engeller.</p>
<h3><span style="color: #0000ff">İç Kulak</span></h3>
<p><strong><span style="color: #000000">&#8211;</span> </strong>Kafatası içerisinde yer alır.<br/>
    <strong><span style="color: #000000">&#8211;</span> </strong>Oval pencereden gelen ses dalgaları
    salyangoza iletilir. Salyangozun içi sıvı ile doludur.<br/>
    <strong><span style="color: #000000">&#8211;</span> </strong>Salyangoz içindeki işitme sinirleri
    sesi beyne iletilir.<br/>
    <strong><span style="color: #000000">&#8211;</span> </strong>Yarım Daire Kanalları ise beyincik
    ile dengeyi sağlar.</p>
<h2><a name="5"></a><span style="color: #000080">Dokunma Duyusu Deri</span></h2>
<p>Terleme ile boşaltıma yardımcı olur. Solunumu sağlar. Vücudu dıştan gelebilecek darbelere karşı
    korur. Vücut ısısını ayarlar</p>
<p><strong>Deri, üst deri ve alt deri olmak üzere iki kısımda incelenir:</strong></p>
<h3><span style="color: #0000ff">Üst Deri (Epidermis)</span></h3>
<p>Örtü epitelinden oluşur. Epidermiste kan damarları ve sinirler bir de ter bezleri yoktur.</p>
<p>-Üst derinin üst kısmı korun tabakası adını alır. Korun tabakası deriyi çarpma, vurma ve
    mikroorganizmalara karşı korur. Korun tabakasının kalınlaşmasıyla oluşan keratinden saç, tırnak
    gibi yapılar gelişir.</p>
<p>-Korun tabakasının altında canlı hücrelerden oluşan Malpighi tabakası bulunur. Burada deriye
    rengini veren melanin pigmenti sentezlenir. Ayrıca ağrı reseptörleri ve ter kanalları da
    bulunur.</p>
<h3><span style="color: #0000ff">Alt Deri (Dermis)</span></h3>
<p>Üst derinin altındaki tabakadır. Burada kan damarları, sinirler, duyu reseptörleri, kıl kökleri,
    elastik ve kollajen lifler, düz kaslar, ter ve yağ bezleri bulunur.</p>
<p><strong>Ter bezleri:</strong> Dudak hariç tüm vücut yüzeyinde bulunur. Alt deride yer alan bu
    bezler yumak gibi kıvrılmıştır, gözenekler ile deri yüzeyine açılır. Derinin vücut sıcaklığını
    düzenlemesi ve boşaltıma yardımcı olması bu bezlerden salgılanan ter sıvısı ile olur.</p>
<p><strong>Yağ bezleri:</strong> Salgılarını kılları saran keseciklere vererek derinin yumuşak
    kalmasını sağlar.</p>
<p><strong>Kıllar:</strong> Avuç içi, ayak tabanı, dudaklar hariç tüm vücutta bulunabilir. Kıllar
    gündüze oranla gece, soğuk ortama oranla sıcak ortamda daha hızlı uzar.</p>
<p>-Alt deride dokunma, basınç, sıcaklık ve ağrı gibi duyuları alan reseptörler bulunur. Derinin
    duyu organı olarak kabul edilmesi bu reseptörler nedeniyledir.</p>
<h1><span style="color: #ff0000">Destek ve Hareket Sistemi</span></h1>
<ul>
    <li><a href="#1"><strong>İskelet Sistemi</strong></a></li>
    <li><a href="#2"><strong>Kas sistemi</strong></a></li>
</ul>
<p>İnsanda iskelet, kas ve eklemler destek ve hareket sistemini oluşturur.</p>
<h2><a name="1"></a><span style="color: #000080">İskelet Sistemi</span></h2>
<p>İç organları korur, mineral depolar, kaslara ve iç organlara bağlanma yüzeyi oluşturur.</p>
<p>İskeletimiz kemik, kıkırdak ve eklemlerden oluşur. Vücudumuzdaki iskelet yaklaşık olarak 206
    kemikten oluşmuştur.</p>
<p><strong>İskelet;</strong></p>
<p><strong><span style="color: #000000">&#8211;</span> </strong>Vücudun dik durmasını sağlar.<br/>
    <strong><span style="color: #000000">&#8211;</span> </strong>İç organları dış etkilerden
    korur.<br/>
    <strong><span style="color: #000000">&#8211;</span> </strong>Kan hücreleri üretir.<br/>
    <strong><span style="color: #000000">&#8211;</span> </strong>Kalsiyum ve fosfor gibi mineralleri
    depolar.<br/>
    <strong><span style="color: #000000">&#8211;</span> </strong>İç organlara ve kaslara tutunma
    yüzeyi sağlar.<br/>
    <strong><span style="color: #000000">&#8211;</span> </strong>Vücuda genel şeklini verir.<br/>
    <strong><span style="color: #000000">&#8211;</span> </strong>Kasların yardımıyla vücudun hareket
    etmesini sağlar.</p>
<p>&nbsp;</p>
<h2><span style="color: #0000ff">Kemikler</span></h2>
<p>Kemiklerde bulunan, % 25 su, % 45 inorganik madensel tuzlar (kalsiyum fosfat, kalsiyum karbonat,
    magnezyum fosfat az miktarda sodyum ve demir) kemiğin sert yapısını, % 30 organik maddeler ise
    esnekliği sağlar. Canlı kemik hücrelerine <span style="color: #000080"><strong>osteosit</strong></span>
    ve bu hücreler tarafından salgılanan organik ara maddeye <span style="color: #000080"><strong>osein</strong></span>
    denir. Bu iki yapı kemik dokusunu meydana getirir. Kemikler yapıları yönüyle iki kısma ayrılır.
</p>
<p>Kemik hücreleri yıldız şeklinde olup kemik dokusunda<span
        style="color: #000080"><strong> lakün</strong></span> adı verilen boşluklarda yer alır.
    Bütün kemiklerin dışında <span
            style="color: #000080"><strong>kemik zarı (periost)</strong></span> bulunur. Periost,
    bağ dokudan yapılmış, bol miktarda sinir ve kan damarı içerir.</p>
<p><span style="color: #000080"><strong> Sert (sıkı) kemik doku:</strong></span> Kemiklerin dış
    kısmında bulunan sert tabakadır. İçinde kan damarları ve sinirlerin bulunduğu boyuna uzanan
    <span style="color: #000080"><strong>havers</strong> </span>kanallarına sahiptir. Havers
    kanallarını birbirine bağlayan enine kanallara ise <span
            style="color: #000080"><strong>volkman</strong> </span>kanalları adı verilir.</p>
<p><span style="color: #000080"><strong>Süngerimsi Kemik Dokusu:</strong> </span>Kırmızı kemik iliği
    ve düzensiz boşlukların bulunduğu ince kemik lamellerinden oluşmuştur. Sıkı kemiğe oranla daha
    yumuşaktır. Uzun kemiklerin baş kısmı ile diğer kemiklerin iç kısmında bulunur.</p>
<h3><span style="color: #0000ff">Kemik Çeşitleri</span></h3>
<p><span style="color: #000080"><strong>Uzun kemikler:</strong></span> Kol ve bacaklarda bulunan,
    uzunluğu kalınlığından fazla olan, silindir şeklindeki kemiklerdir.Uç kısımlarındaki şişkin
    bölgelere baş, iki baş kısım arasındaki bölgeye ise gövde adı verilir. Baş kısımlarının dışı
    sert kemik doku, içi süngerimsi kemik doku yapısındadır. Süngerimsi kemik dokunun içindeki
    boşluklarda kan hücrelerinin üretildiği kırmızı kemik iliği bulunur.</p>
<p>Gövdede sert kemik doku bulunur. Gövdenin ortasındaki boşlukta ise sarı kemik iliği yer alır.
    Uzun kemiğin baş kısmı ile gövdesi arasında, kemiğin boyuna uzamasını sağlayan kıkırdak doku
    yapısında <span style="color: #000080"><strong>epifiz plağı</strong></span> denilen büyüme
    bölgesi bulunur. Bu kıkırdak yapı 19-23 yaşından sonra kemikleşir ve kemiğin boyuna uzaması
    durur. İnsanlarda boydaki uzamanın sınırlı olmasının nedeni budur.</p>
<p><span style="color: #000080"><strong>Kısa Kemikler:</strong></span> Omurgada, el ve ayak
    bileklerinde bulunur. Sarı ilik kanalı bulunmaz. Yaklaşık olarak eni boyu ve kalınlığı eşit olan
    kemiklerdir.</p>
<p><span style="color: #000080"><strong>Yassı Kemikler:</strong></span> Göğüs, kafatası, kürek ve
    kaburga kemiklerinden ibarettir. Yassı kemiklerde sarı ilik kanalı bulunmaz. Bu tip kemiklerde
    süngerimsi kemik dokusu sıkı kemik dokusundan fazladır. Eni ve boyu fazla kalınlığı çok az olan
    kemiklerdir.<br/>
    Yassı ve kısa kemiklerin süngerimsi dokuları içinde uzun kemiklerin baş kısmında olduğu gibi
    alyuvarların yapımını sağlayan kırmızı kemik iliği bulunur.</p>
<p><span style="color: #000080"><strong>Düzensiz şekilli kemikler:</strong></span> Belli bir şekli
    olmayan, baskılara karşı dayanıklı, sağlam kemiklerdir. Örneğin omurlar ve çene kemikleri
    düzensiz kemik çeşitleridir.</p>
<h3><span style="color: #0000ff">Kemikler Nasıl Oluşur?</span></h3>
<p>İnsanda kemik yapımı ve yıkımı sürekli devam eden bir süreçtir. Genç yaşlarda kemiklerde yapım
    olayları fazlayken yaşlanmaya bağlı olarak yıkım olayları yapım olaylarından daha fazla
    gerçekleşmeye başlar.</p>
<p><strong>Kemik oluşumunu etkileyen faktörler;</strong></p>
<p><strong><span style="color: #0000ff">Hormonlar:</span> </strong>Kemiğin sertleşmesi için gerekli
    olan Ca, P, K minerallerinin kemiğe geçmesi ve bunların kandaki miktarının belirli bir seviyede
    tutulması gerekir. Özellikle, kalsiyumun kemikten kana, kandan kemiğe geçişi tiroid bezinden
    salgılanan kalsitonin (tirokalsitonin) hormonu ve paratiroid bezinden salgılanan parathormon ile
    düzenlenir.</p>
<p>Hipofiz bezinden salgılanan büyüme hormonu (<span
        style="color: #000080"><strong>STH</strong></span>) yetersiz olduğunda cücelik, (<span
        style="color: #000080"><strong>nanizm</strong></span>) aşırı salgılandığında devlik hali
    (<span style="color: #000080"><strong>jigantizm</strong></span>) ortaya çıkar. Timus bezi
    hormonu embriyonik gelişimde iskeletin oluşumunda etkilidir.</p>
<p><span style="color: #000080"><strong>Mineraller:</strong> </span>Kalsiyum, fosfor, magnezyum ve
    potasyum mineralleri kemiğin sertleşmesini sağlar.</p>
<p><span style="color: #000080"><strong>Vitaminler:</strong> </span>A-C-D vitaminleri etkilidir. D
    vitamini kemiklerde kalsiyum ve fosfat birikmesini sağlar. D vitamini eksikliğinde kemiklerde
    yumuşama ve eğilmeler meydana gelir. A vitamini eksikliğinde kemiklerin büyümesi yavaşlar. C
    vitamini özellikle kemik yapısında bulunan kollagen liflerin üretiminde etkilidir.</p>
<p><span style="color: #000080"><strong>Güneş ışığı:</strong></span> Provitamin D’yi (pasif D =
    öncül D) deri altında aktif D vitaminine dönüştürür.</p>
<p><span style="color: #000080"><strong>Genetik Faktörler:</strong></span> Kemiğin büyümesi ile son
    şeklini almasında genetik faktörler de önemlidir.</p>
<h2><span style="color: #0000ff">Kıkırdaklar</span></h2>
<p>Hücrelerine <span style="color: #000080"><strong>kondrosit</strong></span>, ara maddesine
    <strong><span style="color: #000080">kondrin</span></strong> denir. Kan damar ve sinirler
    bulunmaz.</p>
<p>Embriyoda, oksijen konsantrasyonu azaldığı zaman gevşek bağ dokusundan hiyalin kıkırdak, arttığı
    zaman kemik dokusu oluşur.</p>
<p>Kıkırdak hücreleri yuvarlak veya oval şekilli büyük çekirdekli hücrelerdir. Bu hücreler kapsülle
    çevrilidir. Kapsül içerisinde birden fazla kondrosit bulunuyorsa bu yapıya <strong><span
            style="color: #000080">kondron (izogen grup)</span></strong> denir. Kıkırdak dokuda
    yenilenme yeteneği çok azdır. Zedelenme olursa önce bağ doku oluşur ve daha sonra bu doku
    kıkırdak dokuya dönüşür.</p>
<p>3 çeşit kıkırdak vardır.</p>
<p><span style="color: #000080"><strong>Hiyalin Kıkırdak:</strong><span style="color: #333333">En sık rastlanan kıkırdak tipidir. Hiyalin sözcüğü Yunanca hyalos yani &#8220;cam&#8221; sözcüğünden türemiştir. Yarısaydam (ışığı hafif olarak geçiren) matrisi nedeniyle bu ismi almıştır. Hareketli eklemlerde bulunur. Ayrıca kemiklerin içinde kemikleşme merkezi olarak çalışacak şekilde bulunur. Ek olarak burun, gırtlak ve nefes borusu gibi büyük solunum yolları duvarlarında da bulunur. Hiyalin kıkırdağa mikroskop altında bakıldığında bazı hücrelerin birbirinden ayrılmadığı, ikili veya üçlü halde kaldığı görülür ki bunlara izogen gruplar denir.</span></span>
</p>
<p><span style="color: #000080"><strong>Elastik Kıkırdak:  </strong></span>Elastik kıkırdak (sarı
    kıkırdak olarak da anılır) kulak kepçesinde ve çeşitli borularda (örneğin: gırtlak, östaki
    borusu) bulunur. Bu borulardaki kıkırdak boruların sürekli olarak açık kalmasını sağlar. Elastik
    kıkırdak hiyalin kıkırdağa benzerdir fakat hiyalin kıkırdaktan farklı olarak, Tip II kolajenin
    yanı sıra matrise dağılmış elastik lifler içermesidir. Bu dokuyu sert ama elastik kılar.</p>
<p><strong><span style="color: #000080">Fibröz Kıkırdak (fibrokartilaj):  </span></strong>Fibröz
    Kıkırdak özel tip kıkırdaktır ve sert destek veya yüksek gerilme direnci gereken yerlerde,
    omurgalar arası disklerde, kalça ve penis kemiklerde arasında, tendon veya ligamentlerin
    kemiklere birleşme noktalarında bulunur. Fibröz kıkırdağın yoğun kıkırdak doku ile hiyalin
    kıkırdak doku arasında bir karakteri vardır.</p>
<h2><span style="color: #0000ff">Eklemler</span></h2>
<p>İskeleti meydana getiren kemiklerin birbiriyle bağlantı kurduğu yere <strong><span
        style="color: #000080">eklem</span> </strong>denir.Kemiklerin bağlanma yerleri olan eklemler
    üç grupta toplanır.</p>
<p><strong><span style="color: #000080">Oynar eklem:</span> </strong>Kol ve bacak kemikleri arasında
    bulunan ve vücudun hareketini kolaylaştıran eklemlerdir. Ligament ile tendonu birbirine
    karıştırmamak lazım.</p>
<p><span style="color: #000080"><strong>Ligament, </strong></span>eklem bölgelerindeki kemikleri,
    birbirine bağlayan bağlardır.</p>
<p><span style="color: #000080"><strong>Tendon (kas kirişi),</strong></span> kasları kemiklere
    bağlayan bağlardır.</p>
<p><span style="color: #000080"><strong>Yarı Oynar Eklemler:</strong> </span>Omurlar arasında ve
    göğüs kafesinde görülen eklemlerdir. Omurlar arasındaki kıkırdak diskler esneklik sağlanmasında
    yardımcı olur.</p>
<p><span style="color: #000080"><strong>Oynamaz eklem:</strong></span> Kafatası kemikleri bu eklem
    çeşidi ile birbirine bağlanır.</p>
<p>&nbsp;</p>
<h2><a name="2"></a><span style="color: #000080">Kas sistemi</span></h2>
<p>Kas sistemi canlıya hareket yeteneği sağlayan sistemdir. Kas sistemi omurgalılarda sinir
    sisteminin kontrolü altında olmasına rağmen bazı kaslar (örneğin kalp kası) tamamen otonom
    çalışabilir.</p>
<p>Kaslarda hücreler arası madde bulunmaz. Kas hücresinin sitoplazmasına sarkoplazma, hücre zarına
    ise sarkolemma denir. Kas hücrelerinin endoplazmik retikulumuna da sarkoplazmik retikulum adı
    verilir, mitokondrilerine sarkozom denir. Kas hücreleri yüksek enerjiye ihtiyaç duyduklarından
    çok sayıda mitokondrileri vardır.</p>
<p>Sarkoplazmada kasılmayı sağlayan miyofibril olarak adlandırılan telcikler vardır. Miyofibriller,
    aktomiyozin denilen aktin ve miyozin proteinlerinden oluşur.</p>
<p>Vücudumuzda üç çeşit kas bulunmaktadır. Bunlar; çizgili kas (ya da iskelet kası), düz kas, kalp
    kasıdır.</p>
<p><strong><span style="color: #000080">Çizgili Kas: </span></strong>Silindir şeklinde uzun
    hücrelerden oluşur. Kas hücrelerine <span
            style="color: #000080"><strong>kas lifi</strong></span> denir. Hücreler arası zarları
    eridiğinden dolayı çizgili kas lifleri çok çekirdeklidir. Çekirdekler hücre zarının hemen
    altında bulunur. Miyofibriller, düzenli aralıklarla açık ve koyu olarak enine bantlaşmalar
    gösterir.</p>
<p>Somatik sinir sistemi kontrolünde çalışır. Yani istemli çalışır. Düz kaslara göre daha hızlı
    çalışır, çabuk yorulur. Oksijen yetersizliğinde laktik asit fermantasyonu ile ATP üretirler.</p>
<p><strong><span style="color: #000080">Düz Kas:</span> </strong>Düz kaslar Otonom sinir sistemi
    tarafından kontrol edilir. İstemsiz yapılan hareketlerin gerçekleşmesini sağlar. Bağırsak, mide,
    atardamar, toplardamar gibi organların yapısında bulunur. Sadece oksijenli solunum yaparlar.
    Miyoglobin içermezler. Kreatin fosfat metabolizmasını kullanmazlar. DNA replikasyonu yapmazlar.
    Depo şeker olarak glikojen sentezlemezler.</p>
<p><span style="color: #000080"><strong>Kalp Kası: </strong></span>Kalbin yapısında yer alır.
    Silindirik hücreleri dallanma gösterir. Kalp kası hücreleri genellikle tek çekirdeklidir ve çok
    miktarda mitokondri içerir. Miyozin ve aktin filamentlerin düzenli diziliminden dolayı kalp kası
    hücreleri mikroskop altında çizgili görünür. Bu hücreler, çizgili olmaları nedeniyle iskelet
    kası hücreleri­ne benzer, hızlı kasılır.</p>
<p>İstemsiz çalışmala­rı nedeniyle düz kas hücrelerine benzerlik gösterir. Çalışmaları otonom sinir
    sistemi tarafından düzenlenir. Kalp kası hücreleri otonom sinir sistemi tarafından impuls
    almadan da kasılıp gevşeyebilir.</p>
<h1><span style="color: #ff0000">Sindirim Sistemi</span></h1>
<ul>
    <li><a href="#0"><strong>Sindirim Çeşitleri</strong></a></li>
    <li><a href="#1"><strong>Sindirim Organları</strong></a></li>
    <li><a href="#2"><strong>Besinlerin Kimyasal Sindirimi ve Emilimi</strong></a></li>
</ul>
<p>Sindirim sistemi, sindirim borusu (sindirim kanalı) ile sindirim bezlerini içeren, çok hücreli
    hayvanlarda yiyeceğin vücuda alınımı, sindirilmesi, gerekli besin ve enerjinin absorbe edilmesi
    ve atık maddelerin vücuttan atılması ile ilgilenen organ sistemidir.</p>
<h2><a name="0"></a><span style="color: #000080">Sindirim Çeşitleri</span></h2>
<p><span style="color: #000080"><strong>Mekanik Sindirim: </strong><span style="color: #333333">Besinlerin enzim kullanılmadan sadece fiziksel olarak küçük parçalara ayrılması olayına mekanik (fiziksel) sindirim denir. Bu sindirim türünde, besinin kimyasal yapısı değişmezken sadece fiziksel değişim gerçekleşir. Örneğin, ağızda dişlerin lokmaları daha küçük parçalara ayırması.</span></span>
</p>
<p><strong>Mekanik sindirimin amacı;</strong> Besinlerin yüzeyini arttırarak enzimlerin etkinliğini
    arttırmak böylece kimyasal sindirimi kolaylaştırmaktır.</p>
<p><strong><span style="color: #000080">Kimyasal Sindirim: </span></strong>Dışarıdan alınan besin
    maddelerinin su ve enzimler yardımıyla yapı taşlarına (monomerlerine) kadar parçalanmasıdır.
    Kimyasal sindirim hidroliz tepkimeleriyle gerçekleşir. Hidroliz; büyük biyolojik moleküllerin
    suyun eklenmesiyle parçalanmasıdır. ATP harcanmaz.</p>
<p><strong>Kimyasal sindirimin temel amacı;</strong> Polimerlerin veya makro moleküllerin yapı
    birimlerine ayrılmasını sağlamak, böylece enerji verici molekülleri hücre içine alabilmektir.
</p>
<p>Kimyasal sindirim, gerçekleştiği yere göre hücre içi ve hücre dışı olmak üzere ikiye ayrılır.</p>
<p><strong><span style="color: #0000ff">Hücre dışı sindirim: </span></strong><span
        style="color: #333333">Hücrenin dış ortama enzim salgılamasıyla gerçekleşir. Sindirim sonucu oluşan monomer yapılı besinler difüzyon ve aktif taşımaya hücre içine alınır. Saprofit bakteri mantarlarda, böcekçil bitkilerde ve omurgalı hayvanlarda görülür.</span>
</p>
<p><span style="color: #0000ff"><strong>Hücre içi sindirim:</strong></span> Fagositoz ve pinositoz
    yoluyla hücreye alınan besinlerin lizozom enzimleriyle parçalanmasıdır. Amip, öglena gibi tek
    hücrelilerde ve akyuvar hücrelerinde görülür.</p>
<h2><a name="1"></a><span style="color: #000080">Sindirim Organları</span></h2>
<p>İnsanda sindirim sistemi, sindirim olaylarının gerçekleştiği sindirim kanalı ve sindirime
    yardımcı organlardan oluşur.</p>
<p><strong>Sindirim kanalı;</strong> ağız, yutak, yemek borusu, mide, ince bağırsak, kalın bağırsak
    ve anüsten meydana gelir.</p>
<p><strong>Sindirime yardımcı organlar;</strong> tükürük bezleri, pankreas, karaciğer ve safra
    kesesinden meydana gelir.</p>
<h3><span style="color: #0000ff">Sindirim Kanalı Organları</span></h3>
<p><strong><span style="color: #000080">Ağız: </span></strong>Ağız boşluğu; tükürük bezleri, mukoza,
    dişler ve dili kapsar. Gıda ve suyun vücuda alınmasına yarayan bir açıklıktır. Bir üst ve alt
    dudak ile kapatılmıştır. Ağızda bulunan dişler bütün besinlerin mekanik sindirimini yapar.</p>
<p>Ağızda kimyasal sindirim tükürük bezlerinin salgısındaki <span style="color: #000080"><strong>amilaz(pityalin)</strong></span>
    ile sağlanır.</p>
<p><span style="color: #000080"><strong>Yutak: </strong></span>Ağız boşluğu, burun boşluğu, yemek ve
    soluk borusu arasındaki geçittir. Yutağın sindirimdeki görevi, ağızda öğütülen besinleri yemek
    borusuna iletmektir. Bu olay yutkunma ile gerçekleşir. Yutkunma sırasında gırtlak kapağı
    (epiglotis), soluk borusunu kapatarak besinlerin soluk borusuna kaçmasını engeller.</p>
<p><span style="color: #000080"><strong>Yemek Borusu:</strong> </span>Yutak ile mide arasında 20-22
    cm arasında uzunluğunda, 2 cm çapında bir kanaldır. Enine kesitinde,dışta bağ doku,ortada düz
    kas,en içte ise epitel doku yer alır. Epitel doku peristaltik hareketlerle besini mideye
    iletir.Bu hareket yutkunma ile başlayıp besinlerin mideye inmesini kolaylaştırır</p>
<p><span style="color: #000080"><strong>Mide:</strong></span> Sindirim sisteminin en geniş kısmıdır.
    Diyaframın altında, karın boşluğunun üst sol bölgesinde bulunur. Yemek borusu ile bağlandığı
    yere <strong>mide ağzı (kardia)</strong>, ince bağırsağa bağlandığı yere <strong>mide kapısı
        (pilor)</strong> bölgesi, midenin en geniş kısmına da <strong>fundus</strong> denir.</p>
<p>Mide dıştan içe doğru, bağ doku(periton),kas doku,(düz kıs),alt mukoza (epitel),mukoza(epitel)
    olmak üzere dört katmandan oluşur.</p>
<p>Bağ doku periton denilen zar ile sarılmıştır. Bu zar midenin diğer organlara sürtünerek
    aşınmasını engeller. Mide bezleri, HCl asidi ve pepsinojen enzimi üretir. Ayrıca mukoza tabakası
    tarafından mukus alt mukoza tabakası tarafından gastrin hormonu üretir. Çocuklarda ise lap
    enzimi(rennin) üretilir. HCL asit olduğundan mikropları öldürür pepsinojeni aktifleştirir.</p>
<p>Midede yalnız protein sindirimi gerçekleşir. Mide kasları , besinleri mide özsuyu ile
    karıştırarak kimus denilen bulamacı oluşturur.<br/>
    Midenin çalışmasını vagus siniri ve gastrin hormonu düzenler.[Besinler ağızda çiğnenirken vagus
    siniri mide hücrelerini uyarır . Ve mide hücrelerinden gastrin hormonu salgılanır.]</p>
<p><span style="color: #000080"><strong>İnce Bağırsak: </strong></span>Mide ile kalın bağırsak
    arasında yer alan uzun kıvrımlı (yaklaşık 7.5 m. boyunda) bir yapıdır. Tüm besin maddelerinin
    sindiriminin tamamlandığı ve sindirilen besinlerle diğer küçük moleküllerin emilerek kana
    geçtiği yerdir.</p>
<p>İnce bağırsağın mideden sonra gelen ilk kısmına <strong>onikiparmak bağırsağı (duodenum)</strong>
    adı verilir. Burası sindirimin ve emilimin en yoğun gerçekleştiği yerdir. Pankreas özsuyu ve
    safranın sindirim kanalına girişi burada gerçekleşir. Onikiparmak bağırsağından sonra gelen orta
    kısma <strong>boş bağırsak (jejenum)</strong>, boş bağırsaktan kalınbağırsağa kadar olan kısmına
    ise<strong> kıvrımlı bağırsak (ileum)</strong> adı verilir.</p>
<p>İnce bağırsak, midede olduğu gibi içten dışa doğru mukoza tabakası, düz kaslar ve bağ dokudan
    oluşur. Bağ dokusunun üzerini <strong>periton</strong> örter. İnce bağırsağın iç yüzeyindeki
    mukoza tabakası, besinlerin emilimini artırmak için katlanarak bağırsak boşluğuna doğru <strong>villus
        (tümür)</strong> adı verilen kıvrımlar oluşturur. Villusları oluşturan epitel hücrelerinin
    yaptığı sitoplazmik uzantılara <strong>mikrovillus</strong> denir.</p>
<p>Kalın Bağırsak: İnce bağırsaktan başlayıp anüs ile sonlanan 1-1,5m boyunda yapıdır. Üç kısmı
    vardır. Sindirimin bitmesi olayının en sonundan bir önce olan organdır. Bu organda posa içindeki
    son su ve vitaminler emilir.<strong>Çekum</strong> dediğimiz bölgede başlar.
    <strong>Rektum</strong> dediğimiz bölgede ise son bulur.</p>
<p>Kör bağırsağın (çekum) ucunda apandis denilen parmak şeklinde bir çıkıntı vardır. Bunun
    iltihabına <strong>apandisit</strong> denir.</p>
<p>Goblet hücreleri mukus salgılayarak sindirim artıklarının (posa ) atımını kolaylaştırır. Villus
    gibi kıvrımlar yoktur. Burada enzim üreten hücreler bulunmadığı için kimyasal sindirim görülmez.
    Mineral , tuz ve suyun emilimi gerçekleştirilir.</p>
<p>Sindirim atıkları geçiçi olarak kalın bağırsakta toplanır. Bu sırada simbiyotik bakterilerin
    sentezlediği K ve B vitaminleri kana verilir. Meydana gelen dışkı içinde ; sindirim artıkları ,
    selüloz , ölü bakteriler , epitel hücreleri bulunur.</p>
<h3><span style="color: #0000ff">Sindirime Yardımcı Organlar</span></h3>
<p><strong>Sindirime yardımcı organlar;</strong> tükürük bezleri, pankreas, karaciğer ve safra
    kesesinden meydana gelir.</p>
<p><span style="color: #000080"><strong>Tükürük Bezleri:</strong> </span>Sindirime yardımcı olan
    tükürük; kulak altı, çene altı ve dil altında bulunan tükürük bezleri tarafından salgılanır.</p>
<p><span style="color: #000080"><strong>Pankreas:</strong> </span>Midemiz ile onikiparmak
    bağırsağımızın tam olarak arasında yer alan, yaprak görünümünde bir organımızdır. Hem hormon
    salgılar hem de sindirime yardımcı olur bu yüzden karma bez olarak da adlandırılır. Sindirim
    görevinde salgıladığı salgıları virsung kanalı ile onikiparmak bağırsağına iletir. Bu salgıların
    oluşumda sekretin hormonu ve kolesistokinon hormonları birlikte çalışırlar.</p>
<p><span style="color: #000080"><strong>Karaciğer:</strong> </span>Midemizin üst kısmında karın
    boşluğumuzun ise sağ tarafında bulunun bir organımızdır. Karaciğer iki loptan oluşmaktadır. Sağ
    lopbun alt kısmında safra kesesi bulunur. Karaciğer tarafından salgılanan safra sıvısı safra
    kesesinde birikir. Onikiparmak bağırsağımız da salgılanan hormona kolesistokinon hormonu denir
    ve bu hormonun etkisi ile safra kesesi kasılır. Kasılan safra kesesi içinde bulundurduğu safrayı
    koledok kanalı ile onikiparmak bağırsağına ulaştırır.</p>
<p><span style="color: #000080"><strong>Safra Kesesi:</strong></span> Mideden gelen asidik
    özellikteki kimusu nötralize eder. Böylece pankreas ve bağırsak enzimlerinin etkinliğinin
    artmasını sağlar. Safra tuzları yağların mekanik sindirimini yaparak lipaz enziminin etkinliğini
    arttırır. Safra, yağların sindirim ürünlerinin ve yağda çözünen vitaminlerin (A, D, E, K) ince
    bağırsaktan emilimini kolaylaştırır.</p>
<p>İnce bağırsaktaki villusların hareketini hızlandırarak emilimin artmasını sağlar. Safra
    pigmentleri dışkıya rengini verir. Safra aynı zamanda antiseptik bir görev yaparak bağırsaktaki
    atık maddelerin kokuşmasını ve zararlı bakterilerin üremesini engeller. Safra, alyuvarlardaki
    hemoglobinin parçalanması sonucu açığa çıkan bilirubin gibi yıkım ürünlerinin dışarı atılmasında
    rol oynar. Biluribin atılması gerçekleşmezse kanda birikerek sarılığa neden olur.</p>
<p>&nbsp;</p>
<h2><a name="2"></a><span style="color: #000080">Besinlerin Kimyasal Sindirimi ve Emilimi</span>
</h2>
<p>Vücuda alınan besinlerin bir kısmı sindirilerek emilirken bir kısmı da doğrudan emilir. Emilimin
    büyük kısmı bağırsaklarda gerçekleşir. Bunun yanı sıra ağız ve mide emilimin yapıldığı diğer
    organlardır.</p>
<h3><span style="color: #0000ff">Besinlerin Kimyasal Sindirimi</span></h3>
<p><span style="color: #000080"><strong>Karbonhidratların sindirimi: </strong></span>Karbonhidratların
    kimyasal sindirimi ağızda başlar, ince bağırsakta tamamlanır.</p>
<p><strong>Ağız:</strong> Tükürükte bulunan tükürük amilazı (<strong><span style="color: #000080">pityalin</span></strong>),
    nişasta ve glikojen moleküllerini parçalayarak iki glikozdan oluşan maltoz ve küçük polisakkarit
    zinciri olan <strong><span style="color: #000080">dekstrin</span></strong>e dönüşür.</p>
<p><strong>İnce bağırsak:</strong> Ağızda başlamış olan karbonhidrat sindirimi pankreastan
    salgılanan amilaz enzimi ile ince bağırsakta devam eder. Pankreastan salgılanan ve
    tükürüktekinden daha etkili olan amilaz enzimi ağızda sindirilemeyen nişasta ve glikojeni
    onikiparmak bağırsağında maltoz ve dekstrine parçalar.</p>
<p><span style="color: #000080"><strong>Yağların Sindirimi:</strong> </span>Yağların sindirimi
    sadece ince bağırsakta gerçekleşir. Yağların sindirimini hızlandırmak için karaciğer safra
    sıvısı salgılar. Safra sayesinde büyük yağ parçacıkları ufak yağ damlacıklarına dönüşür. Bu
    sayede yağların yüzey alanı artar ve pankreastan salgılanan<strong><span style="color: #000080"> lipaz</span></strong>
    enzimi yağları daha hızlı sindirir.</p>
<p><span style="color: #000080"><strong>Proteinlerin Sindirimi:</strong> </span>Proteinlerin
    sindirimi mide de başlar. Mide’nin salgıladığı pasif pepsinojen enzimi HCl ile aktif olan pepsin
    enzimine dönüşür. Daha sonra da proteinleri sindirmeye başlar.</p>
<p>Mide de proteinlerin çok azı tam olarak sindirilebilir. Proteinlerin sindirilmesi ince bağırsakta
    tamamlanır. Besinlerin (kimus’un) ince bağırsağa geçmesiyle ince bağırsak hücreleri uyarılır.
    Uyarılan ince bağırsak hücreleri enterokinaz enzimini salgılar. Enterokinaz, pankreasın
    salgıladığı tripsinojen enzimini aktifleştirir. Aktifleşen tripsinojen enziminin adı tripsin
    olur. Tripsin ezimi ise polipeptitleri, dipeptitlere çevirir. Dipeptiler ise erepsin enzimiyle
    aminoasitlere parçalanır ve proteinlerin sindirimi biter.</p>
<p><span style="color: #000080"><strong>Nükleik asitlerin sindirimi:</strong> </span>Nükleik
    asitlerin sindirimi pankreastan salgılanan nükleazlar (DNAaz, RNAaz) olarak adlandırılan enzim
    grubu ile ince bağırsakta olur. Nükleazlar, DNA ve RNAʼyı nükleotitlere parçalar. Nükleotitler
    ise ince bağırsak epitel enzimleri olan nükleotidaz ile nükleozitlere, nükleozitler de
    nükleozidaz ve fofatazlar ile azotlu bazlar, şekerler ve fosfatlara ayrılarak sindirimleri
    tamamlanır.</p>
<h3><span style="color: #0000ff">Besinlerin Emilimi</span></h3>
<p>Vücuda alınan besinlerin bir kısmı sindirilerek emilirken bir kısmı da doğrudan emilir. Emilimin
    büyük kısmı bağırsaklarda gerçekleşir. Bunun yanısıra ağız ve mide emilimin yapıldığı diğer
    organlardır.</p>
<p>Su, glikoz, amino asit. mineraller ve suda eriyen vitaminler ince bağırsak epitel hücrelerine
    emilir ve kılcal kan damarlarına geçerek kan dolaşımı ile kalbe taşınır.</p>
<p>Gliserol, yağ asitleri ve yağda eriyen vitaminler ince bağırsak epitel hücrelerine emilir. Epitel
    hücrelerinde yağ asitleri gliserolle birleşir ve yağ oluşturur. Oluşan yağlar kolesterol ve özel
    proteinlerle sarılarak şilomikrona dönüşür. Şilomikron lenf kılcalına geçerek taşınır.</p>
<h1><span style="color: #ff0000">Sinir Sistemi</span></h1>
<p>Sinir sistemi veya sinir ağı, canlıların içsel ve dışsal çevresini algılamasına yol açan, bilgi
    elde eden ve elde edilen bilgiyi işleyen, vücut içerisinde hücreler ağı sayesinde sinyallerin
    farklı bölgelere iletimini sağlayan, organların, kasların aktivitelerini düzenleyen bir organ
    sistemidir. Sinir sistemi iki bölümden oluşur. Merkezi sinir sistemi (MSS) ve çevresel sinir
    sistemi (ÇSS).</p>
<ul>
    <li><a href="#1"><strong>Merkezi Sinir Sistemi</strong></a></li>
    <li><a href="#2"><strong>Çevresel Sinir Sistemi</strong></a></li>
    <li><a href="#3"><strong>Sinir Sistemi Rahatsızlıkları</strong></a></li>
</ul>
<p>&nbsp;</p>
<h2><a name="1"></a><span style="color: #000080">Merkezi Sinir Sistemi</span></h2>
<p>Merkezi sinir sitemi beyin ve omurilikten oluşur. Beyin kafatasının içini dolduran milyarlarca
    hücreden oluşmuş bir merkezdir. Omurilik ise omurga kanalı içerisinde incelerek uzanan bir
    yapıdır.</p>
<h3><span style="color: #0000ff">Beyin</span></h3>
<p>Kafatası içerisinde bulunur, kütlesi yaklaşık 1,5 kg’dır. Beyin ve omurilik dıştan içe doğru sen
    zar, örümceksi zar ve ince zardan oluşan meninges (beyin zarları) ile sarılıdır. Bu zarların
    mikroorganizma etkisiyle iltihaplanması, menenjit adı verilen hastalığa neden olabilir.</p>
<p><span style="color: #000080"><strong>Sert Zar:</strong></span> Beyni mekanik etkilerden,
    yaralanma ve zedelenmelerden korur. Kafatası kemiğinin hemen altında kemiğe yapışık halde
    bulunur.</p>
<p><strong><span style="color: #000080">Örümceksi zar:</span> </strong>Örümcek ağına benzeyen ince
    bağ dokusu lifleriyle sert zarı ve ince zarı birbirine bağlar.</p>
<p><strong><span style="color: #000080">İnce zar:</span></strong> Taşıdığı kan damarları sayesinde
    beynin besin ve oksijen ihtiyacını karşılar. Beyin kıvrımlarını örter. Beyinde oluşan atık
    maddelerin toplanmasında etkilidir.</p>
<p>Beyin ön beyin, orta beyin ve arka beyin olmak üzere üç kısımda incelenir.</p>
<p><span style="color: #0000ff"><strong> Ön Beyin (büyük beyin)</strong></span></p>
<p>Beynin en büyük bölümüdür. Uç beyin ve ara beyin olarak iki kısımda incelenir.</p>
<p><span style="text-decoration: underline"><strong>Uç beyin</strong></span><br/>
    <strong><span style="color: #000000">&#8211;</span> </strong>Uzunlamasına bir yarıkla
    birbirinden ayrılan iki yarım küreden oluşur. Bunlara <strong><span style="color: #000080">beyin yarım küreleri</span></strong>
    denir. Beyin yarım küreleri üstte nasırlı cisim, altta beyin üçgeni ile birbirlerine
    bağlıdır.<br/>
    <strong><span style="color: #000000">&#8211;</span> </strong>Uç beyin, dış kısmında boz
    madde(sinir hücrelerinin hücre ğövdelerinden oluşur), iç kısmında ak madde(sinir hücrelerinin
    aksonlarından oluşur) içerir. Boz maddenin oluşturduğu kısma <span
            style="color: #000080"><strong>beyin kabuğu (korteks)</strong></span> adı verilir.<br/>
    <strong><span style="color: #000000">&#8211;</span> </strong>Boz madde beyin kabuğunu (korteksi)
    oluşturur. Ak madde beynin iki yarım küresi arasındaki haberleşmeyi sağlar.<br/>
    <strong><span style="color: #000000">&#8211;</span> </strong>Beyin yarım kürelerini enine ayıran
    ve üst kısmında motor, alt kısmında duyu merkezleri bulunan derin yarığa <strong>Rolando
        yarığı</strong> denir.</p>
<p><span style="text-decoration: underline"><strong>Ara Beyin<br/>
</strong></span>Ara beyin, talamus, hipotalamus ve epitalamustan oluşur.</p>
<p><strong>Talamus:</strong> Koku dışındaki diğer duyu organlarından gelen impusların
    sınıflandırıldığı ve ilgili merkezlere iletildiği yerdir.<br/>
    Duyu organlarından alınan verileri, beyin kabuğuna iletir. Talamus veya uç beyinden herhangi
    birinin hasara uğraması düzgün ve anlaşılır konuşmayı tümden veya göreceli olarak bozar. Uyku
    sırasında talamus ve beyin kabuğu işlevsiz kalır.</p>
<p><strong>Hipotalamus: </strong>Homeostatik düzenleme için beynin en önemli bölgelerinden biridir.
    Vücudun biyolojik saatini düzenler. Vücut ısısını ayarlar. Bu nedenle vücudun termostatı gibi
    görev yapar. Yapısında bulunan hipofiz bezini kontrol eder. Hipofiz bezi de endokrin (hormon)
    sistemini kontrol eder. Açlık, susama, cinsel davranışlar, savaş-kaç tepkisi, kan basıncı, kalp
    atış hızı, vücut sıcaklığı, iştah ve uyku düzeni gibi faaliyetlerle insanı hayatta tutar.
    Hipotalamus işlevi yok olursa sürekli uyku durumu gözlemlenir. Çay ve kahvedeki kafein ön
    loblardaki nöronları aktif tutarak uykuyu kaçırır.</p>
<p><span style="color: #0000ff"><strong>Orta Beyin</strong></span></p>
<p>Ponsun üzerinde, beyincik ve ara beyin arasındadır. Ön ve arka beyin arasında köprü görevi görür.
    Orta beyin görme ve duyma reflekslerini kontrol eder. Örneğin ışıkta göz bebeklerinin daralması,
    herhangi bir seste köpeğin kulaklarının dikleşmesi bu merkezler tarafından düzenlenir.</p>
<p>Ayrıca kas tonusunu (dinlenme hâlinde kasların az da olsa kasılı kalması) ve vücudun duruşunu
    düzenleyen merkezler de orta beyinde bulunur.</p>
<p><strong><span style="color: #0000ff">Arka Beyin</span></strong></p>
<p>Omurilik ile orta beynin birleşme bölgesinde yer alan, birçok nöronun geçiş yollarının bulunduğu
    yerdir. Arka beyin üç kısımda incelenir: beyincik, omurilik soğanı ve pons.</p>
<p><span style="text-decoration: underline"><strong>Beyincik<br/>
</strong></span><span style="color: #000000"><strong>&#8211; </strong></span>Şekli ağaca benzediği
    için hayat ağacı olarak da isimlendirilen beyinciğin temel görevi, vücudu dengede tutmak ve
    çizgili kasların düzenli çalışmasını sağlamaktır.<br/>
    <span style="color: #000000"><strong>&#8211; </strong></span>İç kısmında ak, dış kısmında boz
    madde bulunur.<br/>
    <span style="color: #000000"><strong>&#8211; </strong></span>Vücut dengesinin sağlanmasında
    gözden ve iç kulaktaki yarım daire kanallarından gelen uyarıları değerlendirir. Bu nedenle
    gözleri kapalı olan veya iç kulak problemleri yaşayan kişilerde vücut dengesinin sağlanması
    zorlaşır.<span style="text-decoration: underline"><strong><br/>
</strong></span></p>
<p><span style="text-decoration: underline"><strong>Omurilik Soğanı</strong></span><br/>
    <span style="color: #000000"><strong>&#8211; </strong></span>Soluk alıp vermek, kalp atışı,
    nabız, dolaşım, boşaltım vb. gibi hayati fonksiyonların merkezidir.<br/>
    <span style="color: #000000"><strong>&#8211; </strong></span>İç organları harekete geçiren
    çiğneme, yutkunma, kusma, öksürme, hapşırma, nefes alma gibi otomatik gerçekleşen homeostatik
    olayları kontrol eder. Vücut içi refleks kontrolünde görev yapar.<br/>
    <span style="color: #000000"><strong>&#8211; </strong></span>Omurilik soğanı şiddetli darbe
    alırsa bilinç ve refleks kaybı yaşanır. Hatta solunum ve kalp durabilir.</p>
<p><span style="text-decoration: underline"><strong>Pons</strong></span><br/>
    <span style="color: #000000"><strong>&#8211; </strong></span>Kalın lif demetlerinden oluşan orta
    beyin ile omurilik soğanı arasında bulunan yapıdır.<br/>
    <span style="color: #000000"><strong>&#8211; </strong></span>Pons, tüm vücudun kullanıldığı
    hareketlerin gerçekleştirilmesinde omurilik soğanıyla eş güdümlü çalışır.</p>
<h3><span style="color: #0000ff">Omurilik</span></h3>
<p>Sırtta omurganın içerisinde yaklaşık 45-50 cm uzunluğa sahip olan sinir kordonuna omurilik denir.
    Omurilik yapısının en dışında omurga kemikleri bulunur. Omurilikte beyinde olduğu gibi sert zar,
    örümceksi zar, BOS sıvısı, ince zar, omuriliğin ak maddesi, omuriliğin boz maddesi ve en içte
    BOS sıvısı ile dolu olan omurilik kanalı bulunur.</p>
<p>Omurilik refleks tepkilerinden sorumlu olunan bölgedir. Uyarılara karşı istemsiz ve aniden
    oluşturulan tepkilere refleks denir. Refleksler çoğunlukla istemli kontrol edilemez. Refleks
    olaylarının omurilikten yönetilmesi hareketin beyne iletileceği ve değerlendirileceği süreyi
    kısaltarak canlılar için dış uyarılara hızlı tepki vermeyi sağlar. Omurilikte refleks oluşurken
    impulsun izlediği yola <span style="color: #000080"><strong>refleks yayı</strong></span> denir.
</p>
<p>Doğuştan var olan ve tüm insanlarda benzer şekilde olan reflekslere <strong>kalıtsal
    refleks</strong> denir. Örneğin; bebeklerde emme refleksi, göz kapağının ani ışıkta kapanması ve
    diz kapağı refleksi kalıtsal reflekslerdir.</p>
<p>Öğrenme sonucu oluşan kazanılmış reflekslere<strong> şartlı refleks</strong> denir. Örneğin;
    limon görünce ağzın sulanması, kedilerin pisi pisi sesine doğru gelmeleri, bisiklet sürmek, dans
    etmek gibi.</p>
<p>Basit bir refleks olayında duyu nöronu, ara_nöron ve motor nörondan oluşan refleks yayı görev
    yapar. Örneğin, eline iğne batan bir kişide, kolu geri çekme refleksi basit reflekstir.</p>
<p>&nbsp;</p>
<h2><a name="2"></a><span style="color: #000080">Çevresel Sinir Sistemi</span></h2>
<p>Çevresel sinir sistemi, beyinden (kafa sinirleri) ve omurilikten (omurilik sinirleri) çıkan duyu
    ve motor nöronlarından oluşur.Beyinden 12 çift sinir çıkar. Bu sinirlerden 10. sinir çiftine
    vagus siniri adı verilir. Vagus siniri, akciğer, kalp, pankreas ve bağırsaklara uzanan
    parasempatik bir sinirdir.</p>
<p>Omurilikten 31 çift sinir çıkar, bunlar duyu ve motor nöronlarıdır. İnsanda en büyük omurilik
    sinir çifti, bacaklara giden siyatik sinirlerdir.</p>
<p>Çevresel sinir sistemi otonom (istemsiz) ve somatik (istemli) olmak üzere ikiye ayrılır.</p>
<h3><span style="color: #0000ff">Otonom Sinir Sistemi</span></h3>
<p>Otonom sinir sistemi istemsiz çalışır. Beyinden ve omurilikten gelen motor sinirlerden meydana
    gelir. Otonom sinir sisteminin bazıları hariç miyelinsiz sinirlerden oluşur.</p>
<p>Akson çapları dardır. İmpuls iletimi yavaştır. Bu sebepten impuls, miyelinli motor sinirlere göre
    daha yavaş ilerler. İç organların çalışmasını düzenler.</p>
<p>Boşaltım, kan dolaşımı, üreme, solunum, sindirim sistemi hareketleri ve bazı endokrin bezlerin
    çalışması gibi önemli vücut fonksiyonlarını kontrol eder.</p>
<p>Otonom sistemi birbirine zıt çalışan sempatik ve parasempatik sistemden oluşur. Her iç organa
    biri sempatik diğeri parasempatik sinir sisteminden gelen bir çift sinir bağlanır.</p>
<h3><span style="color: #0000ff">Somatik Sinir Sistemi</span></h3>
<p>Bilinçli yapılan hareketleri kontrol eden sinir sistemine somatik sinir sistemi denir. İskelet
    kaslarına giden miyelin kılıflı motor nöronlardan oluşur. Bu nöronların gövdeleri beyin veya
    omuriliktedir. Bu sinir sistemi; konuşma, yazma, koşma gibi istemli tepkileri kontrol eder.</p>
<p>&nbsp;</p>
<h2><a name="3"></a><span style="color: #000080">Sinir Sistemi Rahatsızlıkları</span></h2>
<p>Sinir sistemi hastalıları önemli sağlık sorunları arasındadır. Bu tip hastalıklara multiple
    skleroz (MS), epilepsi, Alzheimer, Parkinson ve depresyon gibi örnekler verilebilir.</p>
<h3><span style="color: #0000ff">Multiple Skleroz (MS) Hastalığı</span></h3>
<p>Beyin ve omurilikte, mesajları taşıyan sinir telleri etrafındaki miyelin kılıfa akyuvar
    hücrelerinin zarar vermesinden kaynaklanan otoimmün (bağışıklık sisteminin yanlışlıkla vücudun
    normal dokularına saldırdığı bir durumdur) bir hastalıktır. Kılıfın hasar gördüğü yerler
    sertleşmiş dokulara dönüşür.</p>
<p>Bu sertleşmiş alana plak adı verilir. Bu plaklar, sinir sistemi içinde pek çok yerde oluşabilir
    ve sinirler boyunca mesajların iletilmesini engelleyebilir. Belirtileri, etkilenen sinir sistemi
    bölgesine göre farklılık gösterir. Hâlsizlik, karıncalanma, uyuşma, duyu eksikliği, denge
    bozukluğu, çift görme, görme azlığı, konuşma bozukluğu, titreme, kol ve bacaklarda sertlik,
    güçsüzlük, idrar kaçırma veya yapamama, erkeklerde cinsel güç azlığı en yaygın
    belirtileridir.</p>
<h3><span style="color: #0000ff">Epilepsi</span></h3>
<p style="font-weight: 400">Epilepsi, beyin içinde bulunan sinir hücrelerinin olağan dışı bir
    elektro-kimyasal boşalma yapması sonucu ortaya çıkan nörolojik hastalıktır. Sıklıkla geçici
    bilinç kaybına neden olur.</p>
<h3><span style="color: #0000ff"> Alzheimer</span></h3>
<p style="font-weight: 400">Beynin birçok bölgesindeki nöronların programlanandan daha erken ölmesi
    nedeniyle ortaya çıkan bir çeşit bunamadır. Genellikle yaşa bağlı olarak ilerleyen bir
    hastalıktır. Alzheimer, yakındaki olayları unutma, tekrar tekrar sorma, zihinsel kapasitede
    azalma ile ortaya çıkar ve zamanla ilerler. Bu hastalığın kesin bir tedavisi yoktur. Ancak bazı
    belirtilerin azaltılmasını sağlayan ilaçlar geliştirilmiştir.</p>
<h3><span style="color: #0000ff">Depresyon (çöküntü)</span></h3>
<p>Duygusal, zihinsel ve bedensel bazı belirtilerle kendisini gösteren ciddi ama tedavi edilebilir
    bir ruhsal hastalıktır. En dikkat çekici özelliği çökkün ruh hali ve zevk almada belirgin
    azalmadır.</p>
<p>Depresyon bir beyin hastalığıdır, genetik, biyolojik, çevresel ve psikolojik faktörler gibi
    nedenleri olabilir. Depresyon her yaşta olabilir, ama genellikle gençler ve kadınlarda daha
    yaygındır.</p>
<h3><span style="color: #0000ff">Parkinson Hastalığı</span></h3>
<p>Parkinson Hastalığı , motor (hareket) fonksiyonlarının bozulmasıdır. Belirtileri; kas
    titremeleri, denge bozukluğu, eğik duruş ve ayakları sürüyerek yürüme şeklinde
    gözlemlenmektedir. Yüz kasları hareketsiz ve donuk bir ifadeyle yüze sabitlenmiştir. Alzheimer
    hastalığı gibi, ilerleyen yaşlarda görülme sıklığı artan bir hastalıktır.</p>
<h1><span style="color: #ff0000">Dolaşım Sistemi</span></h1>
<p>Metabolik faaliyetlerin devamı için gereken maddelerin ortama kazandırılmasını veya metabolik
    faaliyetler sonucu oluşan artık/zararlı maddelerin ortamdan uzaklaştırılmasını sağlayan sisteme
    <span style="color: #000080"><strong>dolaşım sistemi</strong> </span>denir.</p>
<p>Dolaşım sistemi <span style="color: #000080"><strong>açık</strong></span> ve <span
        style="color: #000080"><strong>kapalı dolaşım sistemi</strong></span> olmak üzere ikiye
    ayrılır.</p>
<ul>
    <li><a href="#1"><strong>Açık Dolaşım Sistemi</strong></a></li>
    <li><a href="#2"><strong>Kapalı Dolaşım Sistemi</strong></a></li>
    <li><strong><a href="#3">İnsanda Dolaşım sistemi</a><br/>
        <a href="#4">Kan Dolaşımı</a><br/>
        <a href="#5">*Kalp</a><br/>
        <a href="#6">*Damarlar</a></strong><br/>
        <a href="#7"><strong>*Kan</strong></a><br/>
        <a href="#8"><strong>Lenf Dolaşımı</strong></a></li>
</ul>
<h2><a name="1"></a><span style="color: #000080">Açık dolaşım Sistemi</span></h2>
<p>Bu tip dolaşım sistemi yumuşakçalar ve eklembacaklılar gibi omurgasızların büyük bir kısmında
    görülür. Bu canlılarda hemosöl olarak adlandırılan vücut boşluklarında dolaşım sıvısı organları
    doğrudan sarar (yıkar) ve kan (dolaşım sıvısı) ile interstisyel sıvı (doku sıvısı) arasında
    ayrışma yoktur. Bu birleşik sıvıya hemolenf denir. Hayvan hareket ederken oluşan kas hareketleri
    hemolenf hareketini sağlar fakat sıvı akışını bir bölümden diğerine yönlendirilmesi kısıtlıdır.
    Kalp gevşediğinde kan açık gözenekler (por) aracılığıyla kalbe döner.</p>
<p>Hemolenf vücudun içini (hemosöl) tamamen kapsar ve tüm hücreleri sarar. Hemolenf su, inorganik
    tuzlar ve organik bileşiklerden oluşur. Birincil oksijen taşıyıcı molekül ise hemosiyanindir.
    Kılcal kan damarları bulunmaz.</p>
<p>Ayrıca, hemosit olarak adlandırılan hücreler vardır ki bunlar hemolenfte bağımsız bir şekilde
    gezer ve antropod bağışıklık sisteminde rol alırlar. Kanın damarlardan geçerek vücut boşluğuna
    aktıktan sonra toplanarak kalbe dönmesidir. Açık dolaşım derisi dikenlilerde (deniz
    kestanesi,deniz yıldızı vb.), eklem bacaklılarda (örümcek, arı, sinek vb.) ve yumuşakçalarda
    (deniz anası, istiridye, midye vb.) görülür.</p>
<h2><a name="2"></a><span style="color: #000080">Kapalı Dolaşım Sistemi</span></h2>
<p>Kapalı dolaşım sistemi; atardamar, toplardamar, kılcaldamar ve kalpten oluşur. Kan hep damar
    içinde olduğundan kapalı dolaşım sistemi, açık dolaşım sistemine göre daha hızlıdır; buna bağlı
    olarak kapalı dolaşım sistemine sahip canlıların metabolizması da hızlıdır. Hedef hücreyle kan
    temas etmez. Bu yüzden kılcaldamarların etrafında madde ve gaz alış verişini sağlayacak doku
    sıvısı bulunur. Toprak solucanı, ahtapot, bazı omurgasız hayvanlar ve bütün omurgalı hayvanlar
    kapalı dolaşım sistemine sahiptir.</p>
<p>Bazı canlılarda hem açık hem de kapalı dolaşım sistemi olmayabilir. Omurgasız hayvanlardan;
    sünger, sölenter ve yassı solucanlar bu tür, dolaşım sistemi bulunmayan, canlılara örnektir. Bu
    canlılar dolaşım ihtiyacını; difüzyon, osmoz ve aktif taşıma ile sağlar.</p>
<h2><a name="3"></a><span style="color: #000080">İnsanda Dolaşım sistemi</span></h2>
<p>İnsanlarda 2 çeşit dolaşım sistemi bulunur. Bunlardan birisi lenf dolaşımı diğeri ise kan
    dolaşımıdır.</p>
<h3><a name="4"></a><span style="color: #0000ff">Kan Dolaşımı</span></h3>
<p>İnsanda kan dolaşım sistemi kan, damarlar ve kalp olmak üzere üç temel ögeden oluşmaktadır.</p>
<h3><a name="5"></a><span style="color: #0000ff">Kalp</span></h3>
<p>Göğüs boşluğunda iki akciğer arasında hafif sola eğik olarak yerleşmiştir.</p>
<p>İnsanda bulunan kalp 4 odacıktan oluşmaktadır. Kulakçık adını verdiğimiz toplardamardan kan
    toplayan yapılar, topladıkları kanı karıncık adındaki kalp bölmesine iletir. Karıncıklar
    atardamarlar aracılığıyla kanları ilgili organlara ulaştırır.</p>
<p>Kalp, üstte iki kulakçık, altta iki karıncık olmak üzere dört odacıktan oluşur. Sol kulakçık ve
    sol karıncıkta temiz kan (oksijence zengin kan), sağ kulakçık ve sağ karıncıkta ise kirli kan
    (karbondiositçe zengin kan) bulunur. Kulakçıklar ile karıncıklar arasında ve atardamarların
    karıncıktan çıktığı noktalarda kapakçıklar bulunur.</p>
<p>Kulakçık ve karıncıkları birbirinden ayıran kapakçıklar bulunur. Bu kapakçıklar kanın kalp içinde
    tek yönlü akmasını sağlar. Sağ kulakçıkta sağ karıncık arasında <span
            style="color: #000080"><strong>üçlü kapakçık (triküspit)</strong></span> sol kulakçık ve
    sol karıncıkarasında ise <span
            style="color: #000080"><strong>ikili kapakçık (biküspit, mitral)</strong> </span>bulunur.
    Bu kapakçıklar, karıncıklar kasıldığında kapanır, kulakçıklar kasıldığında açılır.</p>
<p>Kalp, dıştan içe doğru <span style="color: #000080"><strong>perikard, miyokard </strong><span
        style="color: #333333">ve</span><strong> endokard</strong></span> olarak isimlendirilen üç
    katlı bir yapıdan oluşmuştur.</p>
<p><span style="color: #000080"><strong>Perikard:</strong> </span>Kalbin dışını saran bağ dokudan
    oluşan çift katlı zardır. Arasında sürtünmeyi azaltan sıvı bulunur.</p>
<p><span style="color: #000080"><b> Miyokard:</b> <span style="color: #333333">Miyokard tabakası asıl kaslı kısımdır, istemsiz çalışır. Bu tabakanın kalın olduğu yerler daha güçlüdür. Bu yüzden karıncıklarda kalın, kulakçıklarda incedir. Aynı zamanda bu tabakada kalbin kendisini besleyen kroner damarlar bulunur. Kroner damarlar tıkanırsa kalp krizi gerçekleşir.</span></span>
</p>
<p><span style="color: #000080"><strong>Endokard:</strong></span> Tek sıralı yassı epitel dokudan
    oluşmuştur. Bu tabaka kalbin iç yüzeyini örter. Aşınmayı önleyen kaygan bir yapı oluşturur.
    Kanın akışını kolaylaştırır. Kan damarları bulunmaz.</p>
<h3><span style="color: #0000ff">Kalbimiz Nasıl Çalılşır?</span></h3>
<p>Kalbin çalışması otonom sinir sisteminin kontrolü altındadır. Kalp kası kasılıp-gevşeme hareketi
    yapar.Kalp kasının gevşemesi ile odacıklar kan ile dolar. , kalp kasının kasılmasıyla da
    odacıklar içindeki kan pompalanır.</p>
<p>Kulakçıklar aynı anda kasılırken sağda bulunan kirli kan temizlenmek üzere akciğere giderken ,
    solda bulunan temiz kan vücuda dağılır. Gevşemiş olan karıncıklara sağ kulakçıktan ve akciğerden
    gelen kan dolar.</p>
<p>Kalbin ritmik kasılma ve gevşemesinin atardamarlarda hissedilmesine<span style="color: #000080"> <strong>nabız</strong></span>
    denir. Nabız, kalp atış sayısını verir.</p>
<p>Kalp kaslarının kasılmasnda <span style="color: #000080"><strong>S.A. (sinoatrial düğüm)</strong></span>,
    <span style="color: #000080"><strong>A.V (atrioventrikülerdüğüm)</strong></span> ve his
    demetleri rol oynar.</p>
<p>Kalbin kasılıp gevşemesi sırasında kanın atardamar duvarına yaptığı basınca<span
        style="color: #000080"><strong> tansiyon</strong> </span>adı verilir.</p>
<p><span style="color: #000080"><strong>Büyük tansiyon;</strong></span> karıncıkların kasılması
    sırasında kanın atardamar duvarına yaptığı basınçtır.</p>
<p><span style="color: #000080"><strong>Küçük tansiyon;</strong></span> karıncıkların gevşemesi
    anında kanın atardamar duvarına yaptığı basınçtır.</p>
<p>Sağlıklı bir insanda dinlenme hâlinde büyük tansiyon 120 mm Hg, küçük tansiyon ise 80 mm Hg
    basıncındadır.</p>
<p><span
        style="color: #0000ff"><strong>Kalbin Çalışmasında ve Yavaşlamasındaki Etkenler Nelerdir?</strong></span>
</p>
<p><span
        style="text-decoration: underline"><strong>Çalışmasını Hızlandıran Faktörler</strong></span>
</p>
<p><strong><span style="color: #000000">&#8211;</span> </strong>Kandaki CO2 miktarının artması veya
    CO2 seviyesine bağlı olarak ph düşmesi.<br/>
    <strong><span style="color: #000000">&#8211;</span> </strong>Adrenalin hormonu<br/>
    <strong><span style="color: #000000">&#8211;</span> </strong>Sempatik sinirler<br/>
    <strong><span style="color: #000000">&#8211;</span> </strong>Trioksin hormonu<br/>
    <strong><span style="color: #000000">&#8211;</span> </strong>Kafein ve nikotin gibi uyarıcı
    maddeler<br/>
    <strong><span style="color: #000000">&#8211;</span> </strong>Bazı ilaçlar</p>
<p><span style="text-decoration: underline"><strong>Çalışmas</strong><strong>ını Yavaşlatan Faktörler</strong></span>
</p>
<p><strong><span style="color: #000000">&#8211;</span> </strong>Parasempatik sinir (vagus siniri)
    uyarısı ile salgılanan asetil kolin.<br/>
    <strong><span style="color: #000000">&#8211;</span> </strong>Vücut ısısının azalması<br/>
    <strong><span style="color: #000000">&#8211;</span> </strong>Ortam sıcaklığının belirli oranda
    artışı.<br/>
    <strong><span style="color: #000000">&#8211;</span> </strong>Ca++ gibi minerallerin eksikliği.
</p>
<h3><a name="6"></a><span style="color: #0000ff">Damarlar</span></h3>
<p>İnsanda atardamar, toplardamar ve kılcaldamar olmak üzere üç çeşit damar vardır.</p>
<p><span style="color: #0000ff"><strong>Atardamar</strong></span></p>
<p>Kalpteki kanı diğer organlara taşıyan damarlardır. Kanın akış yönü kalpten vücuda doğrudur.
    Akciğer atardamarı hariç vücuttaki tüm atardamarlar oksijence zengin kan (temiz kan) taşır.
    Akciğer atardamarı ise kalpteki kirli kanı ( CO2 yoğunluğu fazla kanı) temizlenmesi için
    akciğere götürür.</p>
<p>Atardamarlar, kan götürdüğü organa göre isimlendirilirler. Lifli bağ doku, elastik lif içeren düz
    kas ve tek sıralı yassı epitel doku olmak üzere 3 kısımdan oluşur.</p>
<p>Yapısındaki elastik lifler sayesinde patlamadan yüksek kan basıncına dayanır.</p>
<p><span style="color: #0000ff"><strong>Toplardamar</strong></span></p>
<p>Kanı kalbe toplayan damarlara toplar damar denir. Akciğer ve plasenta toplar damarı hariç bütün
    toplar damarlar kirli kan taşır. Atar damardaki gibi 3 tabakaya sahiptir.</p>
<p>Toplar damarlardaki kan basıncı çok düşük olduğundan tek yönlü kapakçıklar bulunur. Basınç düşük
    olduğu için elastik lifler bulunmamaktadır.</p>
<p><span style="color: #0000ff"><strong>Kılcal damar</strong></span></p>
<p>Genellikle atardamarlar ile toplardamarlar arasında bulunur. Tek katlı yassı epitel dokudan
    (endotel) oluşur.</p>
<p>Kan ile doku sıvısı arasında madde alışverişini sağlar. Toplam çap alanı (toplam yüzeyi) en geniş
    olmasından dolayı kan akış hızı en yavaş olan damarlardır.</p>
<h3><a name="7"></a><span style="color: #0000ff">Kan</span></h3>
<p>Yetişkin bir insanda ortalama 5 litre kan bulunur. Kanın %55&#8217;ini plazma, %45&#8217;ini ise
    kan hücreleri oluşturur.</p>
<p><span style="color: #0000ff"><strong>Plazma</strong></span></p>
<p><span style="color: #000080"> </span>Kan dokunun sıvı olan ara maddesine <strong>plazma</strong>
    denir. Plazma, içinde bulunan çözünmüş proteinlerden dolayı sarı renktedir.</p>
<p>Kan plazmasının yaklaşık %90&#8217;ı su, %7&#8217;si protein (albumin, globülin, fibrinojen),
    geri kalan kısmı hormon, antikor, vitamin, amino asit, karbonhidrat, yağ,üre, ürik asit, enzim
    (sindirim enzimi hariç) gibi organik maddelerle sodyum, klor, magnezyum, bikarbonat gibi
    iyonlardan oluşur.</p>
<p>Kan proteinleri, kanın pıhtılaşması gibi bazı olayların gerçekleşmesinde rol oynarlar. Yapısında;
    albumin, globulin, fibrinojen ve protrombin gibi kan proteinleri vardır.</p>
<p><span style="color: #0000ff"><strong>Kan Hücreleri</strong></span></p>
<p>Kanın yaklaşık %45’ini oluşturur. İçerisinde alyuvar (eritrosit), akyuvar (lökosit) ve kan
    pulcukları (trombositler) bulunur.</p>
<p><span style="color: #000080"><strong>Alyuvarlar:</strong> </span>Oksijen ve karbondioksit taşıyan
    içerisinde hemoglobin pigmenti bulunan kan hücresidir. Kanda en çok bulunan kan hücresidir.
    Hemoglobinin içindeki demir sayesinde kana kırmızı rengini verir.<br/>
    İnsanlarda olgun alyuvar hücreleri çekirdeksizdir. Bu sayede daha çok gaz taşınabilir. Deniz
    seviyesinden yükseklere çıkıldıkça oksijen basıncı düşer, nefes almanın güçleşmemesi için
    kandaki alyuvar sayısı artar.<br/>
    Alyuvarlar kırmızı kemik iliğinde üretilir. Ömürleri 120 gündür. Ömrü biten alyuvarlar karaciğer
    veya dalakta parçalanır.</p>
<p><span style="color: #000080"><strong>Trombositler:</strong></span> Kemik iliğindeki büyük
    hücrelerin parçalanmasıyla oluşur, renksiz ve çekirdeksizdir. 1mm (küp) kanda 150 bin – 400 bin
    kadar bulunur. Kanın pıhtılaşmasını sağlar. Yaklaşık bir hafta olan ömürlerini tamamladıklarında
    karaciğer veya dalakta parçalanır.</p>
<p><span style="color: #000080"><strong>Akyuvarlar:</strong></span> Savunma hücreleridir. Vücutta
    enfeksiyon olduğunda akyuvar sayısı artar. Kemik iliği ve lenf bezlerinde üretilen akyuvarların
    çekirdekleri ve organelleri bulunur. Yalancı ayaklar oluşturarak aktif yer değiştirebilir.</p>
<p>Akyuvarlar <span style="color: #000080"><strong>granüllü</strong></span> ve <span
        style="color: #000080"><strong>granülsüz</strong> </span>olmak üzere ikiye ayrılır.</p>
<p><span style="text-decoration: underline"><strong>Granüllü Akyuvar</strong></span><br/>
    <strong><span style="color: #000000">&#8211;</span> </strong>Sitoplazmalarında granül adı
    verilen tanecikler bulunur.<br/>
    <strong><span style="color: #000000">&#8211;</span> </strong>Çekirdekleri boğumludur.<br/>
    <strong><span style="color: #000000">&#8211;</span> </strong>Kemik iliğinde üretilir.<br/>
    <strong><span style="color: #000000">&#8211;</span> </strong>Nötrofil, eozinofil, bazofil olmak
    üzere üçe ayrılır.</p>
<p><span style="text-decoration: underline"><strong>Granülsüz Akyuvar<br/>
</strong></span><strong><span style="color: #000000">&#8211;</span> </strong>Sitoplâzmalarında
    tanecik bulunmaz.<br/>
    <strong><span style="color: #000000">&#8211;</span> </strong>Çekirdekleri büyük ve
    yuvarlaktır.<br/>
    <strong><span style="color: #000000">&#8211;</span> </strong>Kemik iliğinde üretildikten sonra
    dalak, lenf düğümleri ve timüs gibi organlarda aktif hale gelir<br/>
    <strong><span style="color: #000000">&#8211;</span> </strong>Monosit ve lenfosit olarak ikiye
    ayrılır.</p>
<p><strong><span style="color: #0000ff">Kan Dolaşımı</span></strong></p>
<p>Kanın vücuttaki dolaşımı büyük ve küçük kan dolaşımı olmak üzere iki şekilde gerçekleşir.</p>
<p><span style="color: #000080"><strong>Küçük kan dolaşımı (akciğer dolaşımı):</strong></span> Kalp
    ile akciğer arasındaki kan dolaşımıdır. Kalpteki oksijence fakir kanın akciğer atardamarı ile
    sağ karıncıktan çıkıp akciğerlere giderek oksijence zenginleştikten sonra akciğer
    toplardamarıyla sol kulakçığa dönmesidir.</p>
<p><span style="color: #000080"><strong>Büyük Kan Dolaşımı:</strong> </span>Amacı oksijen yönünden
    zengin kanın vücuttaki hedef hücrelere gönderilmesidir. Kalbin sol kulakçığına gelen oksijence
    zengin kan sol karıncığa geçer. Sol karıncıktaki kanın aort atardamarı ile kalpten çıkıp, hedef
    hücreye veya dokuya ulaştıktan sonra, oksijence fakirleşerek ana toplardamarlar ile kalbin sağ
    kulakçığına döner.</p>
<h3><a name="8"></a><span style="color: #0000ff">Lenf Dolaşımı</span></h3>
<p>Kılcal damarlardaki madde alışverişi esnasında doku sıvısına geçen küçük proteinler, akyuvarlar
    ve bazı maddeler kılcal kan damarlarına geri dönemez. İşte hücreler arası boşluklarda kalan bu
    doku sıvısının kan dolaşımına geri dönmesini sağlayan dolaşıma <span
            style="color: #000080"><strong>lenf dolaşımı</strong> </span>denir.</p>
<p><strong><span style="color: #000000">&#8211;</span> </strong>Doku sıvısının fazlasını alarak
    ödemi engeller.<br/>
    <strong><span style="color: #000000">&#8211;</span> </strong>Lenf düğümlerinde lenfosit üretimi
    gerçekleştirerek bağışıklıkta rol oynar.<br/>
    <strong><span style="color: #000000">&#8211;</span> </strong>İnce bağırsaktan emilen yağ
    asitleri, gliserol ve yağda çözünen vitaminleri kalbe taşıyarak dolaşıma katar.</p>
<p><span style="color: #000080"><strong>Lenf sıvısı</strong></span> , <span
        style="color: #000080"><strong>lenf damarı</strong></span> ve<span
        style="color: #000080"><strong> lenf düğümleri</strong> </span>olmak üzere üç kısımdan
    oluşur.</p>
<p><span style="color: #0000ff"><strong>Lenf sıvısı (Akkan)</strong></span></p>
<p>İnsanda yaklaşık 1-2 litre kadardır. Kandan farklı olarak alyuvar ve birçok protein bulundurmaz,
    renksizdir. Damar dışında geç pıhtılaşır. Akyuvar bulunur. Bağışıklık sisteminde görev alırlar.
    Lenf sıvısını pompalayan bir yapı yoktur. Onun için dolaşımı yavaştır.</p>
<p><span style="color: #0000ff"><strong>Lenf Damarları</strong></span></p>
<p>Kan damarlarından daha fazla geçirgen yapıdadır. Tek ucu kapalıdır (atar ucu yoktur).<br/>
    <span style="color: #000080"><strong>Lenf damarlarındaki sıvının akış hızını;</strong> </span>hücreler
    arası sıvının basıncı, damar duvarlarının ritmik kasılmaları, iskelet kaslarının kasılması ve
    solunum hareketi gibi faktörler etkiler. Lenf damarlarının birleşmesiyle göğüs lenf kanalı ve
    sağ lenf kanalı adı verilen iki büyük lenf damarı oluşur</p>
<p><span style="color: #0000ff"><strong>Lenf Düğümleri</strong></span></p>
<p>Lenf damarlarının yoğun olarak birleştikleri küçük fasulye şeklindeki şişkin oluşumlara lenf
    düğümü denir. Lenf düğümleri en çok karın, kasık, boyun, koltuk altı, göğüs gibi bölgelerde
    bulunur. Örneğin Bademcikler, dalak, timus birer lenf düğümüdür.</p>
<p>Lenf düğümleri vücuda giren mikroorganizmaları yok etmek için süzgeç görevi yapar. Akyuvar
    (lenfosit) üretir. Ağır enfeksiyonel rahatsızlıklarda lenf düğümlerinde şişme görülebilir.</p>
</html>