<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    
    </style>
</head>
<h2>Asitler-Bazlar ve Tuzlar</h2>
<h3><a name="1"></a>Asitler ve Bazlar</h3>
<p>Canlılar için yaşamsal bir öneme sahip olan asitler ve bazların yapılarını ve özelliklerini
    bilmemiz bizim için önemlidir.</p>
<h3>Asit Nedir?</h3>
<p>Sulu çözeltilerinde Hidrojen İyonu veren maddelere asit denir.</p>
<p><strong>&#8211; </strong>Tatları ekşidir.<br/>
    <strong>&#8211; </strong>Sulu çözeltilerinde H3O+
    (hidronyum) iyonu fazlalığı vardır.<br/>
    <strong>&#8211; </strong>Genellikle suda iyi
    çözünürler.<br/>
    <strong>&#8211; </strong>Sulu çözeltileri elektrik akımını
    iletir.<br/>
    <strong>&#8211; </strong>Mavi turnusol kağıdını kırmızıya
    boyarlar.<br/>
    <strong>&#8211; </strong>Aktifliği hidrojenden fazla olan
    metallerle tepkime vererek metalin tuzunu ve H2 gazını oluştururlar.</p>
<p><strong>Bazı asit formülleri: </strong></p>
<p><strong>HCI :</strong> Hidroklorik asit<br/>
    <strong>HNO3 :</strong> Nitrik asit<br/>
    <strong>H2SO4 :</strong> Sülfürik asit<br/>
    <strong>H3PO4 :</strong> Fosforik asit</p>
<p>* Sulu çözeltilerinde büyük oranda iyonlarına ayrışabilen
    asitlere <strong>kuvvetli asit</strong> denir.<br/>
    * Kuvvetli asitler çok tahriş edici ve yakıcıdır. Bu yüzden
    dikkatli kullanılmalıdır.<br/>
    * Günlük hayatta tükettiğimiz bazı gıdaların yapısında asit
    bulunur. Bu asitler zayıftır.</p>
<p><strong>Kuvvetli asitlere örnek;</strong></p>
<p><strong>HNO3 :</strong> Nitrik Asit<br/>
    <strong>HCl :</strong> Hidroklorik Asit<br/>
    <strong>HClO4 :</strong> Perklorik Asit<br/>
    <strong>H2SO4 :</strong> Sülfürik Asit</p>
<p><strong>Zayıf asitlere örnek;</strong></p>
<p>Üzüm <strong>&#8211;&gt;</strong> Tartarik Asit<br/>
    Ekşimiş Süt <strong>&#8211;&gt;</strong> Laktik Asit<br/>
    Kola <strong>&#8211;&gt;</strong> Karbonik Asit<br/>
    Karınca <strong>&#8211;&gt;</strong> Formik Asit<br/>
    Elma<strong> &#8211;&gt;</strong> Malik Asit<br/>
    Sirke <strong>&#8211;&gt;</strong> Asetik Asit</p>
<h3>Baz Nedir?</h3>
<p>Sulu çözeltilerine hidroksit ( OH – ) iyonu verebilen maddelere <strong>baz</strong> denir.</p>
<p>NaOH → Na+(suda) + OH– (suda )</p>
<p><strong>&#8211; </strong>Tatları acıdır.<br/>
    <strong>&#8211; </strong>Sulu çözeltilerin de OH– iyonu
    fazlalığı vardır.<br/>
    <strong>&#8211; </strong>Temas edildiklerinde ele kayganlık
    hissi verirler.<br/>
    <strong>&#8211; </strong>Sulu çözeltileri elektrik akımını
    iletir.<br/>
    <strong>&#8211; </strong>Kırmızı turnusolü maviye
    çevirir.<br/>
    <strong>&#8211; </strong>Alkali metallerin hidroksitleri
    (NaOH, KOH gibi) hariç diğerlerinin sudaki çözünürlükleri genellikle azdır.<br/>
    <strong>&#8211; </strong>Kuvvetli bazlar (Alkali metallerin
    oksit ve hidroksitleri.) amFoter metallerle (Zn, AI, Cr, Pb, Sn gibi…) tepkime vererek tuz ve H2
    gazını oluştururlar.<br/>
    <strong>&#8211; </strong>Bazlar, asitler ile nötralleşme
    tepkimesi verir.<br/>
    <strong>&#8211; </strong>Aşındırıcı ve tahriş edicidirler.
    Sodyum hidroksit (NaOH) nem çekicidir. Ele temas ederse ciddi yanıklara sebep olur.</p>
<p><strong>*</strong> Sulu çözeltilerinde büyük oranda
    iyonlarına ayrışabilen bazlara<strong> kuvvetli baz</strong>
    denir.<br/>
    <strong>*</strong> Kuvvetli bazlar çok tahriş edici ve
    yakıcıdır. Bu yüzden dikkatli kullanılmalıdır.<br/>
    <strong>*</strong> Günlük hayatta kullandığımız bazı
    temizlik malzemeleri bazdır. Bunlar sulandırılmış ve zayıflatılmış bazlardır.</p>
<p><strong>Kuvvetli bazlara örnek olarak;</strong></p>
<p><strong>NaOH :</strong> Sodyum hidroksit<br/>
    <strong>KOH :</strong> Potasyum hidroksit<br/>
    <strong>Ca(OH)2 :</strong> Kalsiyum hidroksit</p>
<p><strong>Zayıf bazlara örnek olarak;</strong></p>
<p><strong>NH3 :</strong> Amonyak<br/>
    <strong>NH4OH :</strong> Amonyum Hidroksit</p>
<h3>İndikatör Nedir?</h3>
<p>İki maddeyi birbirinden ayıran veya bilinmeyen bir maddenin hangi madde olduğunu bilmemize
    yarayan maddelere denir. Ayıraç ya da belirteç de denir. Asit ve baz indikatörü olarak birçok
    madde kullanılmaktadır. Bunlar;</p>
<p><strong>&#8211; </strong>Turnusol Kağıdı<br/>
    <strong>&#8211; </strong>Fenolftalin<br/>
    <strong>&#8211; </strong>Metil oranj&#8217;dır.</p>
<p>Bunların yanı sıra doğal indikatörler de vardır. Bahsedecek olursak;</p>
<p><strong>&#8211; </strong>Kırmızı soğan<br/>
    <strong>&#8211; </strong>Kara lahana<br/>
    <strong>&#8211; </strong>Nar<br/>
    <strong>&#8211; </strong>Ateş dikeni<br/>
    <strong>&#8211; </strong>Gül vb.</p>
<p><b>Kara Lahana : </b>Eğer kara lahana suyuna asidik bir madde eklenirse, karışımın rengi
    kırmızıya; bazik bir madde eklenirse, yeşile döner.</p>
<h3>Turnusol Kağıdı Nedir?</h3>
<p>Çözeltilerin asit veya alkaliliğini belirlemede kullanılan kimyasal bir madde olan turnusol, boya
    emdirilmiş kağıt şeritler sıvıya daldırılır. Sıvı asitse kağıt kırmızı, alkali ise mavi renk
    alır. Asit çözeltisine turnusol ilave edildiğinde çözelti kırmızı, baz çözeltilerine ilave
    edildiği zaman ise çözeltinin rengi mavi olur.</p>
<p>Turnusol, asidik veya bazik maddelerin değerlerini ölçer bu ölçüm de belli değerler arasında
    yapılır. Bu değerlere pH adı verilir. Turnusolun pH olarak dönüm noktası 4,5-8,3
    arasındadır.</p>
<p>Turnusol kağıdı pH’ı 7’den büyük olan çözeltilere batırılırsa kağıt mavi, pH’ı 7’den küçük
    (asidik) çözeltilere batırılırsa kağıt kırmızı renk alır. Turnusol daha çok kimya
    laboratuvarlarında kullanılır.</p>
<p>&nbsp;</p>
<h3>Asitlik ve Bazlık Ölçüsü &#8220;PH&#8221;</h3>
<p>Asitlik derecesi ise pH değeri ile ölçülür. pH değeri 7’nin altında olan çözeltiler <strong>asidik</strong>, 7’nin üzerinde olan çözeltiler <strong>bazik</strong> olarak tanımlanır. pH değeri 7 olan
    çözeltiler ise<strong> nötr</strong>dür.</p>
<p>Asit ve bazlar her biri serbest hidrojen ve hidroksil iyonlarına sahiptirler. Belli koşullarda ve
    belli bir çözeltide hidrojen ve hidroksil iyonlarının ilişkileri sabit olduğu için, birini
    tespit etmek diğerini bilmek ile mümkündür. Bu anlamda, pH, tanımsal açıdan hidrojen iyonu
    aktivitesinin seçici bir ölçümü olsa da, hem alkalinlik hem de asitliğin bir ölçüsüdür. pH
    logaritmik bir fonksiyon olması açısından, pH değerindeki bir birimlik değişim hidrojen iyon
    derişimindeki on-katlık değişime karşılık gelir.</p>
<h2><a name="2"></a>Asit ve Bazların Tepkimeleri</h2>
<p>Asit ya da asidik özelliğe sahip olan maddeler ile baz ya da bazik özelliğe sahip olan maddelerin
    tepkimesi mümkündür. Bu tepkimelere &#8220;nötürleşme tepkimesi&#8221; adı da verilmektedir. Bu
    tepkimelerin maddelerin sınıflarına göre 4 bölüme ayrılır. Bunlar;</p>
<h3>Asidik Oksit</h3>
<p>Ametallerin oksijenli bileşiğidir. <strong>Örnek:</strong> CO2
    – SO2 – SO3 – NO2 – N2O5→ Asidik oksitler</p>
<p>Asitlerle tepkime vermez ama bazlara tepkime verir.<br/>
    Su ile tepkime verir (Asit çözeltileri oluşur).<br/>
    Yapılarında H yoktur.</p>
<h3>Bazik Oksit</h3>
<p>Bazlarla tepkime vermez ama asitlere tepkime verir.<br/>
    Suyla tepkime verir ve Bazik çözelti oluşur.<br/>
    Yapılarında OH- iyonu yok.<br/>
    Bazlarla tepkime vermez.<br/>
    Metallerin oksijenli bileşiğidir.</p>
<p><strong>Örnek:</strong> Na2O, Li2O, MgO, CaO&#8230;</p>
<h3>Nötr Oksit</h3>
<p>Ametallerin oksijence fakir bileşiğidir. <strong>Örnek:</strong> N2O, CO, NO</p>
<p>Suyla , asitle, bazla tepkime vermez.<br/>
    Sadece yanma tepkimesi verir. CO + ½ O2 → CO2</p>
<h3>Amfoter Oksit</h3>
<p>Asitlerle ve bazlarla tepkime verir.<br/>
    Suyla tepkime vermez.<br/>
    Amfoter metallerin oksijenli bileşiğidir.</p>
<p><strong>Örnek:</strong> ZnO, Al2O3, PbO, SnO, PbO</p>
<h2><a name="3"></a>Yaşamımızda Asitler ve Bazlar</h2>
<p><strong>&#8211; </strong>Midemiz de seyreltik hidroklorik
    asit salgılayarak besinleri parçalar. Bu salgının fazlalaşması midede ülsere sebep olur.<br/>
    <strong>&#8211; </strong>Bazı maddelerin yapısında hidrojen
    bulunmadığı hâlde, hidrojen iyonu (H+) oluşumuna sebep oldukları için sulu çözeltileri asit
    özelliği gösterir.<br/>
    <strong>&#8211; </strong>CO2 , NO2 ve SO2 suda asit özelliği
    gösteren maddelerdir.<br/>
    <strong>&#8211; </strong>Havadaki karbon dioksit, azot
    dioksit ve kükürt dioksit gazları da yağmur damlalarında çözündüklerinde asit olarak yere
    düşer.Asit yağmurları bu şekilde oluşur.<br/>
    <strong>&#8211; </strong>Diş macunu ve şampuanlarda da baz
    olduğu için acı tat verir.<br/>
    <strong>&#8211; </strong>Amonyaklı sıvı maddeler, yağ sökücü
    olarak ev temizleyicilerinde kullanılır.<br/>
    <strong>&#8211; </strong>Yemek sodası olarak bilinen
    kabartma tozu, bir çeşit baz olan sodyum bikarbonat içerir.<br/>
    <strong>&#8211; </strong>Kireç suyu bir çeşit bazdır.</p>
<h2><a name="4"></a>Tuzlar</h2>
<p>Asitler ve bazlar tepkimeye girdiğinde tuz ve su oluşur.<br/>
    Bu olaya nötrleşme tepkimesi denir. Bu olayda asit ve baz bir birinin etkilerini yok ettiği
    için, asit ve baz etkileşmesine nötrleşme tepkimesi adı verilir.</p>
<p><strong>Tuzlara genel örnek olarak;</strong></p>
<p>Sodyum Klorür (NaCl)<br/>
    Sodyum Karbonat (Na2CO3)<br/>
    Sodyum Bikarbonat (NaHCO3)<br/>
    Amonyum Klorür (NH4Cl)</p>
<p><strong>&#8211; </strong>Tuz çözeltileri, asit ve baz
    çözeltileri gibi elektrik akımını iletir. Katı halde elektrik akımını iletmezler.<br/>
    <strong>&#8211; </strong>Çünkü tuzlar su içinde iyonlarına
    ayrışır. Su içinde serbest hâlde gezebilen iyonlar elektrik akımını iletir.<br/>
    <strong>&#8211; </strong>Tuzlar turnusol kağıdına etki
    etmez.<br/>
    <strong>&#8211; </strong>Kristal yapılıdırlar.</p>
<p>&nbsp;</p>
</html>