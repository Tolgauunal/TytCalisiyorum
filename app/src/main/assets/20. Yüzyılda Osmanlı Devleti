<html>
<head>
    <style type="text/css">
@font-face { font-family: 'Persian'; src: url('file:///android_asset/fonts/nunito-sans.regular.ttf'); }
@font-face { font-family: 'Persian2'; src: url('file:///android_asset/fonts/nunito-sans.regularttf'); }
@font-face { font-family: 'PersianTitle'; src: url('file:///android_asset/fonts/nunito-sans.regular.ttf');}
body {font-family: 'Persian';}
h1 {font-family: 'PersianTitle';}
h2 {font-family: 'Persian2';}
    </style>
</head>
<h1>20. Yüzyıl Başlarında Osmanlı Devleti</h1>
<h3><span style="color: #000080;"><a
        name="1"></a> II. Meşrutiyetin İlan Edilmesi &#8211; 1908</span></h3>
<p>II. Meşrutiyet, Padişah II. Abdülhamit tarafından 23 Temmuz 1908’de ilan edildi. Abdülhamit’in I.
    Meşrutiyet‘i takip eden istibdat yönetimi meşrutiyet fikrini savunacak güçlü bir cemiyetin yani
    İttihat ve Terakki Cemiyeti‘nin kurulup, gelişmesine kadar sürdü.</p>
<p>II. Meşrutiyet Döneminin İç İşleri Bakanı Hilmi Ziya Paşa olmuştur. Ahmed Rıza&#8217;nın
    başkanlık yaptığı meclisin ilk toplantısı 24 Aralık 1908 tarihinde gerçekleşti. Bu dönemde
    İttihat ve Terakki Cemiyeti güç kazandı. Bu cemiyet tarafından desteklenen birçok milletvekili
    Mebusan Meclisine seçildi.</p>
<p>Tarihimizde ilk siyasi partiler de bu dönemde kurulmuştur. İttihat ve Terakki Fırkası, Ahrar
    (Hürler) Fırkası, Hürriyet ve İtilâf Fırkası, bu partilerin en önemlileridir.</p>
<p>Dolayısıyla halk kitlelerinin siyasetle tanışması, hükümetlerin icraatlarına tepki gösteren bir
    kamuoyunun oluşması, II. Meşrutiyetin eseridir. Ayrıca kadınlara siyasal haklar tanınması da
    yine bu dönemde tartışılmıştır.</p>
<p>Böylece Il. Meşrutiyet yılları kısa süreli de olsa, hatta kimi zaman hükümet darbesi ve suikast
    gibi olaylara da sahne olsa, hür basın ve siyasi partilerin varlığı sebebiyle özgürlükçü ve
    çoğulcu bir demokratik parlamenter sistemin ilk deneyimlerinin yaşandığı bir dönem olarak
    tarihimize geçmiştir.</p>
<h3><span style="color: #000080;"><a name="2"></a>31 Mart Vakası &#8211; 1909</span></h3>
<p>İttihat ve Terakkiye karşı ülkede ciddi bir muhalefet artmıştı. Din yanlısı çevreler İttihat ve
    Terakki cemiyetine karşı faaliyetlere geçtiler. Derviş Vahdetin başında bulunduğu Volkan
    Gazetesi ve İttihad-ı Muhammedi Fırkası dinin elden gittiği ve ülkenin şeriattan uzaklaştığı
    propagandasına giriştiler ve bunu, özellikle askerler arasında yaymak istediler.</p>
<p>Meşrutiyetçilerle meşrutiyet karşıtları arasındaki sürtüşmeler, 6 Nisan 1909’da Serbesti Gazetesi
    yazarı Hasan Fehmi Beyin İstanbul Galata Köprüsünde öldürülmesi ile çatışmaya dönüştü.</p>
<p>Meşrutiyete karşı olanlar bu olayın İttihat ve Terakki tarafından düzenlendiğini iddia ettiler.
    Bundan sonra özellikler Üniversite öğrencileri ayaklandılar ve bu öğrenciler Bâb-ı Âliye
    yürüdüler. Bu sırada Aslında Meşrutiyeti korumak için hazırlanan Avcı Taburları da ayaklanmaya
    katıldılar. Bu ayaklanmalar şiddetini giderek arttırdı. Avcı Taburları Meclisi işgal etti.
    Meclis büyük bir kargaşa içerisinde kaldı. İsyancı askerler daha sonra İttihatçıların peşine
    düştüler. Sonuçta propagandaların tesiri ile bu olaylar 13 Nisan 1909’da ( 31 Mart 1325’te)
    tarihimize 31 Mart Vakası olarak geçen bu olayları başlattı.</p>
<p><strong>31 Mart İsyanı Başlarken</strong></p>
<p>31 Mart isyanında isyancılar Ayasofya önünde toplandılar. Meclis-i Mebusan’ı kuşattılar, Harbiye
    Nezareti’ni ( Harp Bakanlığı) basmak istediler, hükumetin istifası ve bazı milletvekillerinin
    uzaklaştırılması gibi isteklerde bulundular. İttihat ve Terakki Cemiyeti’nin önde gelenleri
    ülkeyi terk etmek zorunda kaldılar ve meclis başkanı Ahmet Rıza Bey görevinden istifa etti.</p>
<p>Olayı bastırmak üzere 15 Nisan 1909’da Hareket Ordusu denilen birlikler Selanik’ten yola çıktı.
    Bu ordunun hazırlanmasında o sırada kurmay yüzbaşı olan Mustafa Kemal Atatürk önemli
    çalışmalarda bulundu. İstanbul’a gönderilen 1. kademe birliklerin kurmay başkanlığını yaptı ve
    düzenlene orduya onun önerisiyle Hareket Ordusu adı verildi.</p>
<p>Olay bastırıldıktan sonra, 27 Nisan 1909 da Milli Meclis bir toplantı yaptı ve II. Abdülhamid
    tahttan indirilerek yerine V. Mehmed Reşat‘ın geçmesine karar verildi. Daha sonra II. Abdülhamid
    zorunlu istirahat için Selanik’e gönderildi.</p>
<p>II. Abdülhamid’i hal edilmesinin gerekçeleri ise şunlardı: Buna göre padişah, 31 Mart olayını
    ortaya çıkarmıştı ve aynı padişah dini kitapları yakmıştı ve israf içerisindeydi. Bundan sonra
    Harekat Ordusu İstanbul’da huzuru sağladı ve İsyancılar ortadan kaldırıldı. Daha sonra Kanun-ı
    Esasi de değişiklikler yapıldı. Bu değişikliklerle padişahın yetkileri belirlenip kısıtlanarak,
    yasama ve yürütme organının yetkileri çoğaltıldı. Bununla beraber İttihat ve Terakkinin
    yönetimde ağırlığını iyice hissettirdiği bir dönem de başlamış oldu. Yine yapılan değişiklikler
    arasında meclise padişahın karşısında bağımsızlık verilmesi, fert haklarının genişletilerek
    güvence altına alınması, halka cemiyet kurma ve toplantı haklarının sağlanması zikredilmeye
    değer maddelerdir.</p>
<p>Bütün bu gelişmelerden sonra yaşanan olaylar 1911 de kurulan Hürriyet ve İtilaf Partisi ile
    İttihat ve Terakki Cemiyetinin aralarının açılmasına neden oldu. Bu zıtlaşmadan dolayı 1908-1919
    yılları memlekete çok zararları dokunan parti mücadelelerinin geçtiği bir dönem olmuştur. Öyle
    ki Parti menfaatleri ülke menfaatlerinin önüne geçti. Bu olumsuzluklar kendisini en acı şekilde
    Balkan Savaşlarında hissettirdi. Çete hüviyetinde olan ve Osmanlı Ordusundan kat kat güçsüz olan
    balkan kuvvetleri karşısında ağır bir yenilgiye uğradık.</p>
<h3><span style="color: #000080;"><a name="3"></a>Bab-ı Ali Baskını &#8211; 1913</span></h3>
<p>Hürriyet ve İtilaf Fırkası, 21 Kasım 1911 tarihinde Damat Ferit Paşa tarafından kuruldu. İttihat
    ve Terakki Fırkasına muhalif olan partinin içinde Rıza Tevfik Bölükbaşı ve Ali Kemal gibi
    dönemin önemli isimleri de yer alıyordu. Hürriyet ve İtilaf Fırkası ara seçimleri kazandı ve
    Osmanlı Hükümetinin başına Kamil Paşa getirildi. 1913 yılına gelindiğinde Bulgaristan, Kamil
    Paşa&#8217;dan Edirne&#8217;nin boşaltılmasını talep etti. Bunun üzerine Talat Bey ve Enver Bey&#8217;in
    başında olduğu İttihat ve Terakki hükümet binasını basarak askeri darbe gerçekleştirdi. Darbenin
    sonunda Kamil Paşa istifa etti. Yerine Mahmut Şevket Paşa getirildi.</p>
<h3><span style="color: #000080;"><a name="4"></a>Balkan Savaşları 1912 &#8211; 1913</span></h3>
<p>Balkan savaşları 1. Ve 2. Balkan Savaşı olarak ikiye ayrılır. Balkanlar Osmanlı Devleti’nin en
    çok önemsediği ve en çok geliştirmeye çalıştığı bölgelerden biridir. Balkan toprakları iskan
    politikası ile bölgeye Türk ve Müslüman nüfusunun gönderildiği Osmanlı Devleti&#8217;nin en
    etkili olduğu Toprak parçalarıdır. Balkanlar&#8217;da bulunan milletler: Türk, Rum, Bulgar,
    Roman, Arnavut, Makedon, Sırp milletleri bir arada yaşamış ancak Balkan Savaşları bölgedeki
    dengeleri değiştirmiştir.</p>
<p>Milliyetçilik fikrinin ortaya çıkması ile Balkan Savaşları patlak vermiştir. Balkan Savaşları
    Bulgaristan bağımsızlığını kazandıktan sonra etkin bir bölgede etkin bir rol oynamaya
    hazırlanmıştır. Osmanlı Devleti&#8217;nde Makedonya&#8217;da ıslahat yapması için baskı yapan
    Balkan devletleri Osmanlı Devleti bunu kabul etmeyince 1912 yılında Karadağ Osmanlı Devleti&#8217;ne
    saldırdı.</p>
<p>Uzun yıllardır savaşlar içinde bulunan Osmanlı Devleti Balkan ülkelerinin birleşerek kendisine
    açtığı 1. Balkan Savaşı&#8217;nı kaybetti. Bu savaşta Bulgarlar Çatalca&#8217;ya kadar geldi.
    Sırplar, Karadağlar, Yunanlılar ise Makedonya’yı işgal etti. Arnavutluk Balkan savaşları
    sırasında bağımsızlığını ilan etti. Geçici olarak İtalya&#8217;ya verilen Gökçeada ve Bozcaada
    dışındaki Ege Adaları Yunanlılar tarafından işgal edildi.</p>
<p>Balkan Savaşlarının Önemi</p>
<p>Balkan savaşları Balkan uluslarının birleşerek Osmanlı Devleti&#8217;nden Toprak alma düşünceleri
    ile başlatılan savaşlardır. Balkan savaşları sırasında zaten yorgun olan Osmanlı Devleti
    özellikle 1. Balkan Savaşı&#8217;ndan yenik olarak ayrılmıştır. Daha da güçsüz duruma düşmüştür.
    Trablusgarp&#8217;a büyük askeri birlikler gönderemeyen Osmanlı Devleti önemli subaylarını
    Trablusgarp&#8217;a göndermiş, ancak Balkan Savaşı&#8217;nın patlak vermesi üzerine gönderilen
    önemli Subaylar geri çağırılmıştır. Balkan Savaşları da aynı zamanda Trablusgarp&#8217;ın
    kaybedilmesinde de neden olmuştur.</p>
<p><span style="text-decoration: underline;"><strong>Balkan Savaşları Nedenleri:</strong></span></p>
<p><strong>»</strong> Balkan Savaşları birçok nedenin bir araya gelmesiyle ortaya çıkmıştır.
    Özellikle;<br/>
    <strong>»</strong> 1789 Fransız İhtilali ile ortaya çıkan milliyetçilik fikirleri<br/>
    <strong>»</strong> Rusya&#8217;nın Balkanlar üzerinde Panslavizm politikasını uygulaması ve bu
    ulusları Osmanlı Devleti&#8217;ne karşı kışkırtması<br/>
    <strong>»</strong> Osmanlı Devleti&#8217;nin Trablusgarp Savaşı&#8217;nda bulunması<br/>
    <strong>»</strong> Balkanlar&#8217;dan Anadolu&#8217;ya Türk göçleri gerçekleştirilmiştir.<br/>
    <strong>»</strong> İkinci Balkan Savaşı&#8217;nın nedeni ise; Bulgaristan&#8217;ın diğer Balkan
    Devletleri’ne göre daha çok toprak alması Yunanistan, Karadağ, Sırbistan ve 1. Balkan Savaşı&#8217;na
    katılmayan Romanya Bulgaristan’a karşı birleşmesi ile meydana gelmiştir.</p>
<p><span style="text-decoration: underline;"><strong>Balkan Savaşları Sonuçları:</strong></span></p>
<p><strong>»</strong> Ege Denizi&#8217;nde Osmanlı Devleti&#8217;nin hakimiyeti sona ermiştir.<br/>
    <strong>»</strong> Balkan Savaşı’ndan sonra Osmanlı Devleti Edirne ve Kırklareli dahil
    midye-enez hattının batısında kalan bütün toprakları kaybetti.<br/>
    <strong>»</strong> Birinci Balkan Savaşı&#8217;ndan sonra Osmanlıcılık Fikri başarılı olmayacağı
    anlaşılarak Türkçülük Fikri ön plana çıktı.<br/>
    <strong>»</strong> Birinci Balkan Savaşı&#8217;ndan en karlı çıkan devlet Bulgaristan olmuş, bu
    durum 2. Balkan Savaşı&#8217;na neden olmuştur.<br/>
    <strong>»</strong> Bulgaristan bu dönemde çok güçlenmiş Osmanlı Devleti&#8217;nden alınan
    Topraklar Balkan devletleri tarafından paylaşılamamıştır.<br/>
    <strong>»</strong> 1. Balkan Savaşı Osmanlı Devleti&#8217;ne karşı yapılırken II. Balkan Savaşı
    Bulgaristan&#8217;a karşı diğer diğer balkan devletleri ve Osmanlı Devleti’nin birleşmesiyle
    ortaya çıkmıştır.</p>
<p><strong>1. DÜNYA SAVAŞI (1914 &#8211; 1918)<br/>
</strong>Milletler arası rekabet, ham madde, pazar arayışı ve milliyetçilik hareketleri
    nedenleridir. Savaşı başlatan neden ise Avusturya &#8211; Macaristan veliahdının bir Sırplı
    tarafından öldürülmesidir. Devletler, Üçlü İtilâf İngiltere, Fransa, Rusya, İtalya, Sırp,
    Belçika, Japonya, Romanya, A.B.D, Yunanistan; Üçlü ittifak ise, Almanya, Avusturya &#8211;
    Macaristan, İtalya, Osmanlı Devleti ve Bulgaristan&#8217;dır (İtalya önce ittifak Devletleri,
    sonra İtilâf Devletleri tarafın-dadır).<span id="more-19580"></span><br/>
    Osmanlı Devleti savaş başladığında tarafsızlığını ilan etti ve boğazları kapattı. Ancak Almanya
    yanında yer alırsa kaybedilen toprakların geri alınacağı düşüncesiyle savaşa girdi. Almanya ise,
    Osmanlı Devleti&#8217;nin stratejik konumundan yararlanıp yükünü hafifletmek ve Osmanlı Devleti&#8217;nin
    halifelik gücünden yararlanmak istiyordu.</p>
<p><strong>Osmanlı&#8217;nın Savaşa Katılmasındaki Görünür Sebep:</strong></p>
<p><strong></strong>Osmanlı Devleti İngiliz donanmasından kaçan iki Alman gemisini satın aldığını
    açıkladı. Yavuz (Goben) ve Midilli (Bereslaw) adı verilen bu gemiler, Rus limanlarını
    bombalayınca savaşa girdi. Osmanlı Devleti müttefiklerine yardım için Galiçya, Romanya ve
    Makedonya, savunma için Çanakkale, Irak, Suriye, Filistin, Hicaz, Yemen ve taarruz için Kafkasya
    ve Kanal cephelerinde savaştı.<br/>
    <strong>Kafkasya Cephesi (1914):</strong> Enver Paşanın Kafkasya&#8217;dan Orta Asya Türkleri&#8217;ne
    ulaşarak Ruslar&#8217;ı durdurmak istemesi yani Turan ideali sonucunda; soğuk, açlık ve
    hastalıktan binlerce askerimiz ölmüştür. Rusya&#8217;da ihtilal çıkmasıyla bu cephe kapandı
    (Brest &#8211; Litovvsk Antlaşması 1918).<br/>
    En Önemli Özellikleri:<br/>
    İlk savaşılan cephe Mustafa Kemal&#8217;in savaştığı cephedir.</p>
<p><strong>Çanakkale Cephesi (1915):</strong> itilâf Devletleri boğazlardan geçerek (Osmanlı&#8217;ya
    son verip) Rusya&#8217;ya gerekli yardımı göndermek istediler. Mustafa Kemal&#8217;in &#8220;Size
    ben taarruz emretmiyorum, ölmeyi emrediyorum.&#8221; emri verdiği savaştır. Sonucunda; savaş
    uzadı, Rusya&#8217;da ihtilâl oldu ve savaştan çekildi. Mustafa Kemal&#8217;in Milli Mücadele
    lideri olmasına zemin hazırladı. Bulgaristan İttifak devletleri tarafına katıldı.<br/>
    <strong>Irak Cephesi: </strong>İngilizler bölge petrollerini ele geçirmek ve müttefikleri Rusya&#8217;ya
    yardım etmek amacıyla açmışlardır. İngilizlerle birleşen Araplar yüzünden yenildik. Mondros
    Ateşkes Antlaşması ile cephe kapandı.<br/>
    <strong>Suriye &#8211; Filistin Cephesi:</strong> Alman Generali Von Sanders&#8217;in yerine
    Mustafa Kemal, Yıldırım Orduları komutanlığına atandı ve orduyu imha edilmeden Halep&#8217;in
    kuzeyine çekti. En son kapanan cephedir.<br/>
    <strong>Hicaz-Yemen Cephesi:</strong> İngilizler, Arapları kışkırtarak toprakların büyük bir
    kısmını ele geçirdi.<br/>
    <strong>Kanal Cephesi: </strong>Almanlar, İngilizlerin sömürgelerine giden yolları engellemeleri
    için, Osmanlılarla açtırmışlardır. Bugünkü Mısır topraklarında savaşılmıştır.<br/>
    <strong>Galiaya-Makedonya Cephesi:</strong><br/>
    Osmanlı&#8217;nın kendi sınırları olmadığı halde Alman müttefikine yardım amacıyla savaştığı
    cephedir.<br/>
    Savaşın sona ermesi; ABD&#8217;nin İtilâf Devletlerine silâh satması ve Almanya&#8217;nın ABD&#8217;nin
    savaş ve ticaret gemilerini batırması üzerine savaşa girince dengeler altüst oldu ve müttefikler
    yenildi.<br/>
    Önce Bulgaristan, sonra Mondros Ateşkes Antlaşmasıyla Osmanlı, sonra Avusturya- Macaristan, son
    olarak Almanya savaştan çekildi.<br/>
    Bolşevik İhtilali Ekim 1917: İtilaf Devletleri, müttefikleri Çarlık Rusya&#8217;ya yardım
    götüremeyince Bolşevikler (Komünistler) Rusya&#8217;da devrim yapmıştır. Yeni gelen rejim
    kapitalizme karşı olduğundan savaştın çekilmiştir. I. Dünya Savaşı sırasında imzalanan gizli
    antlaşmaları dünya&#8217;ya duyurmuştur.</p>
<p><strong>Brest- Litovsk Antlaşması &#8211; Mart 1918:<br/>
</strong><br/>
    Rusya Osmanlı ile yaptığı bu antlaşma ile Savaş sırasında Osmanlı&#8217;dan aldığı tüm
    toprakları geri WİLSON İLKELERİ<br/>
    ABD Başkanı Wilson barışın kalıcı olmasını sağlamak amacıyla yayınladı, itilâf Devletleri
    ilkelere uymayacaklarını bile bile ABD gibi bir dostu kaybetmemek için imzaladılar. Maddeleri;
    Devletler arası gizli antlaşma yapılmayacaktır<br/>
    • Galip gelen devletler yenilen devletlerden savaş tazminatı ve toprak almayacak, Osmanlı
    Devleti&#8217;nin Türk olan bölgesine kesin egemenlik tanınacaktı. Daha sonra yayınlanan Misak-ı
    Millî kararları VVilson ilkelerine dayanır. Barışın devamlılığı için Cemiyet-i Akvam
    kurulacak.<br/>
    <strong>Yorum: </strong>Wilson ilkeleri I. Dünya Savaşı&#8217;nın bitimini hızlandırmıştır.</p>
<p><strong>PARİS BARIŞ KONFERANSI<br/>
</strong>Toplanmasının amacı yapılacak barışın sınırlarının belirlenmek istenmesi olarak görülse de
    asıl amaç Osmanlı Devleti&#8217;ni parçalamaktı. Sonucunda, Batı Anadolu güçlü İtalya yerine
    güçsüz Yunanistan&#8217;a verildi. İtalya konferansı terk etti ama Akdeniz bölgesinden bazı
    yerler verilince geri döndü. Sömürgeciliğin yerini ilk kez &#8220;manda&#8221; fikri aldı.<br/>
    Almanya ile Versailles Antlaşması (Versay Antlaşması II. Dünya Savaşının çıkmasına zemin oldu)
    Avusturya ile St. Germain, Bulgaristan&#8217;la Nöyyi, Macaristan&#8217;la Trianon, Osmanlı
    Devleti ile Sevr Barış Antlaşmaları imzaladı (İtilâf Devletleri, Osmanlı Devleti&#8217;ni nasıl
    paylaşacaklarına karar veremediklerinden en geç Sevr imzalandı).</p>
<p><strong>I. DÜNYA SAVAŞI SIRASINDA OSMANLI&#8217;YI PAYLAŞMAK İÇİN YAPILAN GİZLİ ANTLAŞMALAR<br/>
</strong><br/>
    1- Boğazlar Antlaşması: İngiltere, Fransa, Rusya arasında olmuştur. Boğazlar ve çevresi Rusya&#8217;ya
    bırakıldı.<br/>
    2- Londra Antlaşması: İngiltere, Fransa, Rusya ve İtalya arasında olmuştur. İtalya itilaf
    Devletleri tarafında olursa, kendisine Ege kıyıları ve 12 ada vaad edilmiştir.<br/>
    3- Sykes Picot Antlaşması: İngiltere ve Fransa arasında olmuştur. Osmanlı&#8217;dan koparılacak
    Arap topraklarını kendi aralarında pay etmişlerdir.<br/>
    4- Petrograd Protokolü: Rusya&#8217;nın Sykes Picot Antlaşmasını kabul etmesine karşılık
    kendisine boğazlara ek olarak doğudan Trabzon&#8217;a kadarki Karadeniz kıyılarıyla Erzurum,
    Muş, Van, Bitlis verildi.<br/>
    5- Mc. Mohan Antlaşması: İngilizler ve Araplar arasında olmuştur. Arapların Osmanlı&#8217;ya
    ihaneti karşılığında para ve bağımsızlık vaat ettiler.<br/>
    6- St Jean de Mourienne Antlaşması: İngiltere, Fransa, İtalya arasında oldu. İtalya’nın Sykes
    Picot ve Petrograd Protokolünü öğrenmesi üzerine İtalya&#8217;ya verilecek topraklar
    genişletildi.<br/>
    7- Balfour Deklerasyonu: İngilizler ve ABD&#8217;nin desteğiyle Yahudilere bugünkü Filistin
    topraklarında yurt kazandırılmaya çalışıldı.</p>
<p><strong>I. Dünya Savaşının Sonuçları<br/>
</strong>Polonya, Yugoslavya, Çekoslavakya, Litvanya, Letonya, Estonya gibi yeni devletler kuruldu.
    Osmanlı, Rusya Çarlık ve Avusturya &#8211; Macaristan İmparatorlukları yıkıldı. Milli devletler
    kuruldu. Milletler Cemiyeti kuruldu. Sömürgecilik yerini manda ve himayeye bıraktı. Yeni
    rejimler ortaya çıktı (nazizm, faşizm, komünizm). Sivil savunma teşkilâtı kuruldu ve II. Dünya
    Savaşı&#8217;na ortam hazırladı.</p>
<p><strong>MONDROS ATEŞKES ANTLAŞMASI (30 Ekim 1918)<br/>
</strong>Osmanlı&#8217;nın I. Dünya Savaşından çekildiği ilan ettiği antlaşmadır.<br/>
    En önemli maddelerinden biri İtilâf Devletlerin güvenliklerini tehdit edecek bir durum
    karşısında bölgeyi işgal edebileceklerdi. İşgallere zemin h; zırladı. Başka bir madde ise altı
    doğu ilinde karışıklık çıkarsa işgal edebileceklerdi.<span id="more-19584"></span> Bu da ilerici
    Ermeni devletinin kurulmasına zemin hazırlıyordu Böylece Osmanlı Devleti fiilen sona erdi.<br/>
    <strong>Osmanlı&#8217;nın Mondros&#8217;u İmzalamasının Sebepleri:<br/>
    </strong>Bulgaristan&#8217;ın savaştan çekilmesi ile Almanya ve Avusturya ile irtibatının oradan
    gelen yardımların kesilmesi.<br/>
    Wilson Prensipleri&#8217;nin uygulanacağı düşünülmesi</p>
<p><strong>Mondros Ateşkes Antlaşmasının Diğer Önemli Maddeleri:<br/>
</strong>• Boğazların yönetimi itilaf Devletlerine bırakılacak, tüm gemilere açık olacak.<br/>
    * Osmanlı, kendi iç asayişi sağlayabilecek kadar asker bulundurup gerisini terhis edecek.Osmanlı
    tüm silahlarını itilaf Devletler bırakacak.<br/>
    * Osmanlı tüm haberleşme araçlarını it Devletleri&#8217;nin kontrolünde bırakacak.Osmanlı
    donanması ve önemli ulaşımlarının kilit noktaları itilaf Devletleri&#8217;nin kontrolü
    bırakılacak.Osmanlı tüm esirleri serbest bırakacak. Osmanlılardan esir olanları itilaf
    Devletleri serbest bırakmayacaktır.</p>
<p><strong>CEMİYETLER<br/>
</strong>İtilaf Devletleri&#8217;nin bu işgalleri üzerine halkın ilk tepkileri direniş cemiyetleri
    kurmak olmuştur<br/>
    <strong><br/>
    </strong> <strong>Milli Varlığa Düşman Cemiyetler</strong></p>
<p>1- Sulh ve Selamet-i Osmaniye Fırkası<br/>
    2- Teali İslam Cemiyeti<br/>
    3- Kürt Teali Cemiyeti<br/>
    4- Wİlson Prensipleri Muhipleri Cemiyeti<br/>
    5- İngiliz Muhipleri Cemiyeti<br/>
    6- Hürriyet ve İtilaf Cemiyeti</p>
<p><strong>Yararlı Cemiyetler</strong></p>
<p>1- İzmir Müdafaa- i Hukuk Cemiyeti/ Redd- i ilhak Cemiyeti<br/>
    2- Trakya Paşaeli Cemiyeti<br/>
    3- Trabzon Muhafaza-ı Hukuk-u Milliye Cemiyeti<br/>
    4- Kilikyalılar Cemiyeti<br/>
    5- Doğu Anadolu Müdafaa-ı Hukuk Cemiyeti<br/>
    6- Milli Kongre Cemiyeti</p>
<p><strong>Azınlıkların Kurduğu Cemiyetler<br/>
</strong>1- Rumların Kurduğu<br/>
    a. Mavri Mira Cemiyeti<br/>
    b. Etnik-i Eterya Cemiyeti<br/>
    c. Pontus Rum Cemiyeti<br/>
    2- Ermenilerin Kurduğu<br/>
    a. Hınçak<br/>
    b. Taşnak Cemiyetleri<br/>
    3- Yahudilerin Kurduğu<br/>
    a. Alyans İsrailit Cemiyeti<br/>
    a. Mavri Mira Cemiyeti<br/>
    b. Makkabi Cemiyeti</p>
<p><strong>Milli Varlığa Düşman Cemiyetler<br/>
</strong>Sulh ve Selamet-i Osmaniye Cemiyeti: Kurtuluşun Padişaha bağlılıkla olacağını
    savundular.<br/>
    <strong>Teali İslâm Cemiyeti: </strong>Kurtuluşun İslama ve Halifeye bağlı kalarak olacağını
    savundular.<br/>
    <strong>Kürt Teali Cemiyeti:</strong> Wilson Prensiplerine dayanarak doğuda Kürt Devleti kurmak
    istiyorlardı.<br/>
    <strong>İngiliz Muhipleri Cemiyeti:</strong> İngilizlerle dost olup işgallere karşı çıkmamayı ve
    İngiliz mandasını savunuyorlardı. Dönemin sadrazamı Damat Ferit&#8217;in de bu cemiyetle ilgisi
    vardır.<br/>
    <strong>Wİlson prensipleri:</strong> Amerikan mandası istiyordu.<br/>
    <strong>Hürriyet ve İtilaf Fırkası:</strong> İttihat ve Terakki&#8217;ye karşıdır.</p>
<p><strong>Azınlıkların Kurduğu Cemiyetler<br/>
</strong><br/>
    <strong>Mavri Mira Cemiyeti:</strong> Megalo İdea düşüncesiyle Batı Anadolu, İstanbul ve Trakya&#8217;yı
    Yunanistan&#8217;a bağlamak istiyordu.<br/>
    <strong>Etniki Eterya Cemiyeti:</strong> Mavi Mira Cemiyeti ile ortak idealleri
    paylaşıyordu.<br/>
    <strong>Rum Pontus Cemiyeti:</strong> Karadeniz&#8217;de Rum Devleti kurmak istiyordu. Bu
    cemiyetleri Fener Rum Patrikhanesi yönlendirdi.<br/>
    <strong>Taşnak ve Hınçak Cemiyeti:</strong> Ermeniler Doğu Anadolu&#8217;da devlet kurmak
    istiyorlardı. İstanbul Ermeni Patrikhanesi tarafından yönlendirilmiştir.<br/>
    <strong>Alyans &#8211; Makabi Cemiyeti:</strong> Filistin&#8217;de bağımsız bir Yahudi devleti
    kurmak istiyorlardı. Anadolu&#8217;da bulunan diğer azınlıkların kurduğu cemiyetlere maddi
    yardımda bulunuyordu.<br/>
    <strong>Milli Cemiyetler<br/>
    </strong><br/>
    <strong>Trakya Paşaeli Cemiyeti: </strong>Edirne&#8217;de Mondros Ateşkes Antlaşması&#8217;ndan
    sonra kuruldu. Trakya&#8217;nın, Yunanistan&#8217;a katılmasını önlemeye çalışmıştır.<br/>
    <strong>İzmir Müdafaa-i Hukuk-u Osmaniye Cemiyeti:</strong> İzmir’in işgalinden önce kurulmuştu.
    Ege&#8217;nin Türk olduğunu ve burada yaşayan Türklerin haklarının savunulması gerektiğini öne
    sürdüler.<br/>
    <strong>Kilikyalılar Cemiyeti:</strong> Adana ve dolaylarındaki direniş hareketini
    teşkilâtlandırmak için kuruldu.<br/>
    <strong>Trabzon Müdafaa-ı Hukuk-u Milliye Cemiyeti:</strong> Bu cemiyet Karadeniz&#8217;de
    Pontus iddiasındaki Rumlara karşı kuruldu.<br/>
    <strong>Şark Vilayetleri Müdafaa-i Hukuk-u Milliye Cemiyeti: </strong>İstanbul merkez olmak
    üzere Erzurum ve Elazığ&#8217;da şubeleri açılmıştır. Doğu illerinin Ermenilere verilmesini
    önlemek amacıyla kurulmuştur. Mustafa Kemal&#8217;in katkıları vardır.</p>
<p><strong>Milli Cemiyetlerin Ortak Özellikleri<br/>
</strong>İşgaller karşısında bölgesel olarak kurulmuşlar, ülkenin tamamını kurtarmayı
    düşünmüşlerdir. Türklük duygusuyla kurulmuşlardır.</p>
<p><strong>İzmir&#8217;in İşgali (15 Mayıs 1919): </strong>Yunanlılar Paris Barış Konferansı&#8217;nda
    belirlendiği üzere İzmir’i işgal ettiler. Böylece asıl cephe ve asıl düşman belirlenmiş, Anadolu&#8217;da
    Kuvay-ı Milliye bilincinin artmasına neden olmuştur.</p>
<p><strong>Amiral Bristol Raporul (Ekim 1919)<br/>
</strong>Yunanlıların Batı Anadolu&#8217;daki işgalleri sırasında katliamları üzerine Osmanlı
    Devleti&#8217;nin isteği ile ABD heyeti İzmir civarına (Ege&#8217;ye) geldi.<br/>
    <strong>Rapora Göre:</strong><br/>
    Batı Anadolu&#8217;da Rumlar çoğunlukta değildir.<br/>
    Katliamlardan Yunanlılar sorumludur.<br/>
    Yunan birlikleri buradan çekilmeli yerine itilaf kuvvetleri gelmelidir.<br/>
    <strong>Önemi: </strong>Milli mücadelemizin haklılığını gösteren ilk uluslararası belgedir.<br/>
    Kuvay-ı Milliye: İşgallere karşı bölgesel olarak halkın desteğiyle kurulan direniş
    birlikleridir. Öne mi, bölgeseldir, ihtiyaçlarını halktan karşılardı. Düzenli orduya temel
    oluşturdu. Düzenli ordu kurulana kadar düşmanı oyalayıp TBMM&#8217;ye zaman kazandırdı.</p>
</html>